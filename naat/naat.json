[
    {
        "initial": " विठ्ठल कुळींचे दैवत । विठ्ठल चित्त गोत चित्त । विठ्ठल पुण्य पुरुषार्थ । आवडे मात विठ्ठलाची",
        "fullAbhang": "विठ्ठल कुळींचे दैवत । विठ्ठल चित्त गोत चित्त । विठ्ठल पुण्य पुरुषार्थ । आवडे मात विठ्ठलाची ॥धृ॥\n\n विठ्ठल विस्तारला जनीं । सप्तही पाताळें भरुनी । विठ्ठल व्यपक त्रिभुवनीं । विठ्ठल मुनीमानसीं ॥३॥\n\n विठ्ठल जीवाचा जिव्हाळा । विठ्ठल कृपेचा कोंवळा । विठ्ठल प्रेमाचा पुतळा । लावियेला चाळा विश्व विठ्ठलें ॥४॥\n\n विठ्ठल बाप माय चुलता । विठ्ठल भगिनी आणि भ्राता । विठ्ठलेंविण चाड नाहीं गोता तुका म्हणे आतां नाही दुसरें ॥५॥\n\n"
    },
    {
        "initial": "बरवा झाला वेवसाव । पावलों चिंतिलाचि ठाव । दृढ पायीं राहीला भाव । पावला जीव विश्रांती ॥",
        "fullAbhang": " बरवा झाला वेवसाव । पावलों चिंतिलाचि ठाव । दृढ पायीं राहीला भाव । पावला जीव विश्रांती ॥१॥\n\nबरवा फळला शकुन । अवघा निवारिला शीण । तुमचे झालिया दरुषन । जन्ममरण नाहीं आतां ॥धृ॥\n\nबरवें झालें आलों या ठाया । होते संचित ठायींचे पाया । देहभाव पालटली काया । पडली छाया ब्रह्मींची॥३॥\n\nजोडिलें हें न सरे धन । अविनाश आनंद घन । अमूर्तमूर्ती मधुसूधन । समचरणी देखियला ॥४॥\n\n जुनाट जुगादिचें नाणें । बहुता कळाचें ठेवणें । लोपलें होतें पारिखेपणें । ठाव चळणें चुकविला ॥५॥\n\n आतां या जीवाचियासाठीं । न सोडीं पडलियां मिठी । तुका म्हणे शीणलों जगजेठी । न लवीं दिठी दुसरयाची ॥६॥\n\n"
    },
    {
        "initial":"मी तंव अनंत अपराधी । कर्महीन मतिमंदबुध्दि । तुज म्यां आठविलें नाही कधीं । वाचे कृपानिधी मायबापा ॥१॥",
        "fullAbhang":"मी तंव अनंत अपराधी । कर्महीन मतिमंदबुध्दि । तुज म्यां आठविलें नाही कधीं । वाचे कृपानिधी मायबापा ॥१॥\n\n नाहीं ऐकिलें गाइलें गीत । धरिली लाज सांडिलें हीत । नावडे पुराण बैसले संत । केली बहुत परनिंदा ॥धृ॥\n\n नाहीं केला करविला परोपकार । नाहीं दया आली पीडितां पर । करुं नये तो केला व्यापार । वाहिला भार कुटुंबाचा ॥३॥\n\n नाहीं केलें तिर्थाचें भ्रमण । पाळिला पिंड कर चरण । नाहीं संतसेवा घडलें दान । पूजावलोकन मूर्तीचें ॥४॥\n\n असंगसंग घडले अन्याय । बहुत अधर्म उपाय । न कळे हित करावें तें काय । नये बोलूं आठवूं तें ॥५॥\n\n आप आपण्या घातकर । शत्रु झालों मी दारोदार । तूं तंव कृपेचा सागर । उतरी पार तुका म्हणे ॥६॥"
    },
    {
        "initial":"आतां पावेन सकळ सुखें । खादलें कदा तें न देखें । अवघें सरलें पारीखें ।  सकळ देखें माहियेर ॥",
        "fullAbhang":"आतां पावेन सकळ सुखें । खादलें कदा तें न देखें । अवघें सरलें पारीखें ।  सकळ देखें माहियेर ॥१॥ जवळीं विठ्ठल रखुमाई । बहीन बंधु बाप आई । सकळ गोताचीच साई । पारीखें काई ऐसें नेणिजे ॥धृ॥\n\n जगदाकारी झाली सत्ता । वारोनि गेली पराधीनता ।  अवघें आपुलेंचि आतां ।  लाज आणि चिंता दुरावली ॥३॥\n\n वावरे इच्छावसे घरीं । आपुले सत्तेचे माहेरीं । करवी तैसे आपण करी । भीड न धरीं चुकल्याची ॥४॥\n\n सोसिला होता सासुरवास । बहुतांचा बहुत दिवस। बहु कामें पुरविला षोस । आतां उदास आपुल्या तें ॥५॥\n\nकरविला परोपकार । नाहीं दया आली पीडितां पर । करुं नये तो केला व्यापार । वाहिला भार कुटुंबाचा ॥३॥\n\n नाहीं केलें तिर्थाचें भ्रमण । पाळिला पिंड कर चरण । नाहीं संतसेवा घडलें दान । पूजावलोकन मूर्तीचें ॥४॥\n\n असंगसंग घडले अन्याय । बहुत अधर्म उपाय । न कळे हित करावें तें काय । नये बोलूं आठवूं तें ॥५॥\n\n आप आपण्या घातकर । शत्रु झालों मी दारोदार । तूं तंव कृपेचा सागर । उतरी पार तुका म्हणे ॥६॥"
    },
    {
        "initial":"सर्व सुखाचिया आशा जन्म गेला । क्षण एक मुक्ती यज्ञ नाहीं केला । हिंडतां दिशा शीण पावला । माया वेष्टिला जीव माझा ॥",
        "fullAbhang":" सर्व सुखाचिया आशा जन्म गेला । क्षण एक मुक्ती यज्ञ नाहीं केला । हिंडतां दिशा शीण पावला । माया वेष्टिला जीव माझा ॥१॥\n\n माझें स्वहित नेणती कोणी । कांहींच न करीती मजवांचुनी  । सज्जन तवं सुखाची मांडणी नेणती कोणी आदि अंत ॥धृ॥\n\n काय सांगों गर्भींची यातना । मज भोगितां नारायणा । मांस मळ मूत्र जाणा । तुज क्षणाक्षणा ध्यात असें ॥३॥\n\n मज चालतां प्रयाणकाळीं । असतां न दिसती जवळी । मृत्तिके मृत्तिका कवळी । एकले मेळीं संचिताचे ॥४॥\n\n आतां मज ऐसें करीं गा देवा । काहीं घडे तुझी चरणसेवा । तुका विनवीतसे केशवा । चालवीं दावा संसारें ॥५॥\n\n"
    },
    {
        "initial":"अगा ए सावळ्या सगुणा । गुणनिधिनाम नारायणा । आमची परीसा विज्ञापणा । सांभाळी दीना आपुलिया ॥",
        "fullAbhang":"अगा ए सावळ्या सगुणा । गुणनिधिनाम नारायणा । आमची परीसा विज्ञापणा । सांभाळी दीना आपुलिया ॥१॥\n\n बहु या उदराचे कष्ट । आम्हासी केलें कर्मभ्रष्ट । तुमची चुकविली वाट । करीं वटवट या निमीत्तें ॥धृ॥\n\n जालों पांगिला जनासी । संसाराची आंदणी दासी । न कळे कधीं सोडविसी । दृढपाशीं बहु बांधलों ॥३॥\n\n येथें तों नये आठव कांही । विसावा तो क्षण एक नाहीं । पडिलो आणिके प्रवाहीं । हित तों काहीं दिसे चि ना ॥४॥\n\n जीवित्व वेचलों वियोगें । हिंडतां प्रवास वाउगें । काहीं व्याधि पीडा रोगें । केलिया भोगें तडातोडी ॥५॥\n\n माझा मीं च झालों शत्रु । कैचा पुत्र दारा कैचा मित्रु । कासया घातला पसरु । अहो जगद्गुरु तुका म्हणे ॥६॥"
    },
    {
        "initial":"आता मज धरवावी बुद्धी । येथूनि परतवावी बुद्धी । घ्यावें सोडवूनी कृपानिधी । सांपडलो संधीं काळचक्रीं ॥",
        "fullAbhang":"आता मज धरवावी बुद्धी । येथूनि परतवावी बुद्धी । घ्यावें सोडवूनी कृपानिधी । सांपडलो संधीं काळचक्रीं ॥१॥\n\n करिसील तरी नव्हे काई । राईचा डोंगर पर्वत राई । आपुले करुणेची साई । करीं वो आई मजवरी ॥धृ॥\n\n मागील काळ अज्ञानपणें । सरला स्वभावें त्या गुणें । नेणें आयुष्य होतें उणें । पुढील पेणें अंतरलों ॥३॥\n\n आता मज वाटतसे भय । दिवसेंदिवस चालत जाय । येथें म्यां येऊनी केलें काय । नाहीं तुझे पाय आठविले ॥४॥\n\n करुनी अपराध क्षमा । होतील केले पुरुषोत्तमा । आपुले नामीं द्यावा प्रेमा । सोडवीं भ्रमापासूनियां  ॥५॥\n\n हृदय वसो तुमच्या गुणीं । ठाव हा पायापें चरणीं । करुं हा रस सेवन वाणी । फिटे तों धणी तुका म्हणे ॥६॥"
    },
    {
        "initial":"जेणें हा जीव दिला दान । तयाचें करीन चिंतन । जगज्जीवन नारायण । गाईन गुण तयाचे ॥",
        "fullAbhang":"जेणें हा जीव दिला दान । तयाचें करीन चिंतन । जगज्जीवन नारायण । गाईन गुण तयाचे ॥१॥\n\n जो या भीवरेच्या तीरीं । कट धरुनियां करीं । पाउलें समचि साजिरीं अंतरी धरुनी राहिन ॥धृ॥\n\n जो या असुरांचा काळ । भक्तजनप्रतिपाळ । खेळे हा लाघवें सकळ । तयाच्या भाळ पायांवरीं ॥३॥\n\n जो या गोपाळांच्या मेळीं । खेळु खेळे वनमाळी । रसातळा नेला बळी । राहे पाताळीं स्वामी माझा ॥४॥\n\n जो हा लावण्य पुतळा । जयाचे अंगी सकळ कळा । जयाचे गळां वैजयंती माळा । तया वेळोवेळां दंडवत ॥५॥\n\n जयाचें नाम पाप नासी । लक्ष्मी ऐसी जयाची दासी । जो हा तेजःपुंज राशी । सर्वभावें त्यासी तुका शरण ॥६॥"
    },
    {
        "initial":"काय मी उद्धार पावेन । काय कृपा करील नारायण । ऐसें तुम्ही सांगा संतजन । करा समाधान चित्त माझें ॥",
        "fullAbhang":"काय मी उद्धार पावेन । काय कृपा करील नारायण । ऐसें तुम्ही सांगा संतजन । करा समाधान चित्त माझें ॥१॥\n\n काय हें खंडईल कर्म । पारुषतील धर्माधर्म । कासयानें तें कळेल वर्म । म्हणऊनी श्रम वाटतसे ॥ धृ॥ काय हे स्थिर राहेल बुद्धी । कांही अरीष्ट नयेल की मधीं । धरीलें जाईल तें सिद्धी ।शेवट तो कधीं मज न कळे ॥३॥\n\n काय ऐसे पुण्य होईल गांठी । घालीन पायीं देवाचे मिठी । मज तो कुरवाळील जगजेठी । दाटईन कंठी सद्गदित ॥४॥\n\n काय हे निवतील डोळे । सुख तें देखोनि सोहळे । संचित कैसें तें न कळे । होतील डोहळे वासनेसीं ॥५॥\n\n ऐसी चिंता करी सदा सर्वकाळ । रात्रंदिवस हेचि तळमळ । तुका म्हणे नाहीं आपुलें बळ । जेणे फळ पावेन निश्चयेंसी ॥६॥"
    },
    {
        "initial":"तूंचि अनाथाचा दाता । दुःख मोह नासावया चिंता । शरण आलो तुज आतां ।  तारी कृपावंता मायबापा ॥",
        "fullAbhang":"तूंचि अनाथाचा दाता । दुःख मोह नासावया चिंता । शरण आलो तुज आतां ।  तारी कृपावंता मायबापा ॥१॥\n\n संतसंगति देईं चरणसेवा । जेणें हा तुझा विसर पडावा । हाची भाव माझिया जिवा ।पुरवी देवां मनोरथ ॥धृ॥\n\n मज भाव प्रेम देईं प्रिती । गुण नाम वर्णावया स्तुती । विघ्ना सोडवूनि हाती । विनंती माझी परसावी हे ॥३॥\n\n आणिक कांहीं नाही मागणें । सुखसंपत्तीराज्यचाड धनें । सांकडे न पडे तुज जेणें । दुजे भक्तीवीन मायबापा ॥४॥\n\n जोडोनि कर पायीं ठेवितों माथा । तुका विनवी पंढरीनाथा । रंगी वोढवावी रंगकथा । पुरवीं मनोरथा मायबापा ॥५॥\n\n"
    },
    {
        "initial":"सेंदरीं हेंदरीं दैवतें । कोण तीं  पूजी भुतेंखेतें । आपुल्या पोटा जीं रडतें । मागती शितें अवदान ॥",
        "fullAbhang":" सेंदरीं हेंदरीं दैवतें । कोण तीं  पूजी भुतेंखेतें । आपुल्या पोटा जीं रडतें । मागती शितें अवदान ॥१॥\n\n आपुले इच्छे आणिकां पीडी । काय तें देईल बराडी । कळों ही आली तयाची जोडी । अल्प रोकडी बुद्धी अधिरा ॥धृ॥\n\n दासीचा पाहुणेर उखितें । धनी देई आपुल्या हातें । करुणाभाषण उचितें । हें तों रितें सतत शक्तीहीन ॥३॥\n\n काय तें थिल्लरीचें पाणी । ओठ न भिजे न फिटे धणी । शीण तरी आदीं अवसानीं । क्षोभें पुरश्चरणीं दीलें फळ ॥४॥\n\n विलेपनें बुजविती तोंड । भार खोळ वाहाती उदंड । करविती आपाआपणयां दंड । ऐसियास भांड म्हणे देव तो ॥५॥\n\n तैसा नव्हे नारायण । जगव्यापक जनार्दन । तुका म्हणे त्याचें करा चिंतन । वंदूं चरण येती सकळ ॥६॥"
    },
    {
        "initial":"विषयओढीं भुलले जीव । आतां यांची कोण करील कींव । नुपजे नारायणीं भाव । पावोनि ठाव नरदेह ॥",
        "fullAbhang":"विषयओढीं भुलले जीव । आतां यांची कोण करील कींव । नुपजे नारायणीं भाव । पावोनि ठाव नरदेह ॥ १॥ कोण सुख धरीलें संसारीं । पडोनि काळाचे आहारीं । माप या लागलें शरीरीं । झालियावरी सळे ओढती ॥धृ॥\n\n बापुडीं होतील शेवटीं । आयुष्यासवें झालिया तुटी । भोगिलें मागें पुढें ही कोटी । होईल भेटी जन्मासी ॥३॥\n\n जुंतिलें घाणां बांधोनि डोळे । मागे जोडी आर तेणेंही पोळे । चालिलों किती तें न कळे । दुःखे आरंबळे भुक तहान ॥४॥\n\n एवढें जयाचें निमित्त । प्रारब्ध क्रियमाण संचित । तें हें देह मानूनि अनित्य । न करिती कां नित्य नामस्मरण ॥५॥\n\n तुका म्हणे न वेंचतां मोल । तो हा यासी महाग विठ्ठल ।  वेंचितां फुकाचे बोल । केवढें खोल अभागियां ॥६॥"
    },
    {
        "initial":"आले हो संसारा तुम्ही एक करा ।मुक्तिमारग हळूचि धरा । काळदंड कुंभयातना थोरा । कां रे अघोरा दचकसी ना ॥",
        "fullAbhang":"आले हो संसारा तुम्ही एक करा ।मुक्तिमारग हळूचि धरा । काळदंड कुंभयातना थोरा । कां रे अघोरा दचकसी ना ॥१॥\n\n नाहीं त्या यमासी करुणा । बाहेर काढितां कुडी प्राणा । ओढाळ सांपडे जैसें धान्या (धन्या) । चोर यातना धरिजे तो ॥धृ॥\n\n नाहीं दिले पावईल कैचा । चालता पंथें तेणें वळसा । नसेल ठाऊकें ऐसा तो कैसा । नेती बंद जैसा धरोनियां ॥३॥\n\n क्षण एक नागीवा पायीं । न चलवे तया करीतां काहीं  सोई । ओढिती कांटवण अग्निस्तंभ कवटाळिती ॥४॥\n\n देखोनि अंगें कांपती तये नदीमाजी चालविती । लागे ठाव ना न चलवे बुडविती । वरी मारिती यमदंड ॥५॥\n\n तहानभूक न सहावे  वेळ । तो राखिती किती एक काळ । पिंड पाळूनि कैसा शितळ । तो तप्तभूमीं ज्वाळ लोळविती ॥६॥ म्हणऊनि करा कांहीं सायास । व्हावेल तरी व्हारे उदास । करवेल तर करा नामघोष । सेवा भक्तीरस तुका म्हणे ॥७॥"
    },
    {
        "initial":"न बोलसी तेंही कळलें देवा । लाजसी आपुलिया नांवा ।  मी घालीत नाही गोवा । भीड केशवा कासयाची ॥",
        "fullAbhang":" न बोलसी तेंही कळलें देवा । लाजसी आपुलिया नांवा ।  मी घालीत नाही गोवा । भीड केशवा कासयाची ॥१॥\n\n उतरीं आपुला हा भार । मजशीं बोलोनि उत्तर । माझा तुज नव्हे अंगिकार । मग विचार करीन मी ॥धृ॥\n\n दात्या आणि मागत्यासी । धर्मनीति तरी बोलिली ऐसी यथानुशक्ति ठाकेल तैसी । बाधी दोघांसी विन्मुखता ॥३॥\n\n म्हणोनि करीतो मी आस । तुझिया वचनासी वास । धीर हा करुनि सायास । न टळे नेमास आपुलिया॥४॥\n\n तुझें म्यां घेतल्यावांचुन । येथूनि न वजें वचन । हाचि माझा नेम सत्य जाण । आहे नाहीं म्हण तुका म्हणे  ॥६॥"
    },
    {
        "initial":"आतां मी न पडें सायासीं । संसारदुःखाचिये पाशीं । शरण रीघेन संतांसी । ठाव पायांपाशीं मागेन त्यां ॥",
        "fullAbhang":"आतां मी न पडें सायासीं । संसारदुःखाचिये पाशीं । शरण रीघेन संतांसी । ठाव पायांपाशीं मागेन त्यां ॥१॥\n\n न कळें संचित होते काय । कोण्या पुण्यें तुझे लाधती पाय । आता मज न विसंबे वो माय । मोकलूनि धाय विनवीतसें ॥धृ॥\n\n बहुत जाचलों संसारें । मोहमायाजालाच्या विखारें । त्रिगुण येताती लहरें । तेणें दुःखें थोर आक्रंदलों ॥३॥\n\n आणिक दुःखे सांगों मी किती । सकळ संसाराची स्थिती । न साहे पाषाण फुटती । भय कांप चित्तीं भरलासे ॥४॥\n\n आतां मज न साहावे सर्वथा । संसारंगधीची हे वार्ता । झालों वेडा असुनि जाणता । पावे अनंता तुका म्हणे ॥५॥\n\n"
    },
    {
        "initial":"आतां तुज कळेल तें करीं । तारीसी तरी तारीं मारीं । जवळी अथवा दुरी धरीं । घाली संसारीं अथवा नको ॥",
        "fullAbhang":"आतां तुज कळेल तें करीं । तारीसी तरी तारीं मारीं । जवळी अथवा दुरी धरीं । घाली संसारीं अथवा नको ॥१॥\n\n शरण आलों नेणतपणें । भाव आणि भक्ती कांहींच नेणें । मतिमंद सर्व ज्ञानें । बहु रंक उणे रंकाहुनी ॥धृ॥\n\n मन स्थिर नाहीं माझिये हातीं । इंद्रियें धांवतां नावरती । सकळ खुंटलिया युक्ती । शांति निवृत्ती जवळी नाहीं ॥३॥\n\n सकळ निवेदिला भाव तुझिये पायीं ठेविला जीव । आतां करी फळे तो उपाव । तूंचि सर्व ठाव देवा माझा ॥४॥\n\n राहिलों धरुनि विश्वास । आधार नेटीं तुझी कास । आणिक नेणें मी सायास । तुका म्हणे यास तुझें उचित ॥५॥\n\n"
    },
    {
        "initial":"देवा तुं कृपा करुणासिंधु । होसी मायबाप आमचा बंधु । जीवनसिद्धि साधनसिंधु तोडिसी भवबंधु काळपाश ॥",
        "fullAbhang":"देवा तुं कृपा करुणासिंधु । होसी मायबाप आमचा बंधु । जीवनसिद्धि साधनसिंधु तोडिसी भवबंधु काळपाश ॥१॥\n\n शरणागतां वज्रपंजर । अभयदाना तूं उदार । सकळां देवा तूं अगोचर । होसी अविकार अविनाशी ॥धृ॥\n\n भागलीं स्तुति करीतां फार । तेथें मी काय तें गव्हार । जाणावया तुझा विचार । नको अंतर देऊं आतां ॥३॥\n\n नेणें भाव परि म्हणवितों तुझा । नेणें भक्ती परि करितों पुजा । आपलिया नामाचिया काजा । तुज केशीराजा लागे धांवणें ॥४॥\n\n तुझिया बळें पंढरीनाथा । झालो निर्भर  तुटली व्यथा । घातला भार तुझिया माथां । न भीं सर्वथा तुका म्हणे ॥५॥\n\n"
    },
    {
        "initial":"कोण सुख धरोनि संसारीं । राहों सांग मज बा हरी । अवघ्या नाशिवंता परी । थिता दुरी तूंही अंतरसी ॥",
        "fullAbhang":"कोण सुख धरोनि संसारीं । राहों सांग मज बा हरी । अवघ्या नाशिवंता परी । थिता दुरी तूंही अंतरसी ॥१॥\n\n प्रथम केला गर्भी वास । काय ते सांगावे सायास । दुःख भोगिले नवही मास । आलों जन्मास येथवरी ॥धृ॥\n\n बालपण गेलें नेणतां । तारुण्यदशे विषयव्यथा । वृद्धपणीं प्रवर्तली चिंता । मरे मागुता जन्म धरीं ॥३॥\n\n क्षण एक तो ही नाहीं विसांवा । लक्ष चौरयांशी घेतल्या धांवा । भोवंडिती पाठीं लागल्या हावां । लागो आगी नांवा माझ्या मीपणा ॥४॥\n\n आतां पुरे ऐसी भरोवरी । रंक होऊनि राहेन द्वारीं । तुझा दास मी दीन कामारी । तुका म्हणे करीं कृपा आतां ॥५॥\n\n"
    },
    {
        "initial":"सुख या संत समागमें । नित्य दुणावे तुझिया नामें । दहन होतीं सकळ कर्में । सर्वकाळ प्रेमें डुल्लतसों ॥",
        "fullAbhang":" सुख या संत समागमें । नित्य दुणावे तुझिया नामें । दहन होतीं सकळ कर्में । सर्वकाळ प्रेमें डुल्लतसों ॥१॥\n\n म्हणोनि नाहीं काहीं चिंता । तूंचि आमुचा मातापिता । बहिणी बंधु आणि चुलता । आणिकां गोतां सर्वांठायीं ॥धृ॥\n\n ऐसा हा कळला निर्धार । माझा तुज न पडे विसर । अससी देऊनियां धीर । बाह्य अभ्यंकर मजजवळी ॥३॥\n\n दुःख तें कैसें नये स्वप्नासी । भुक्तिमुक्ति झाल्या कामारी दासी । त्यांचे वर्म तु आम्हांपाशीं । सुखें राहीलासी प्रेमाचिया ॥४॥\n\n जेथें तुझ्या कीर्तनाचा घोष । जवळी पापें पळती दोष । काय तें उणें आम्हा आनंदास । सेवूं ब्रह्मरस तुका म्हणे ॥५॥\n\n"
    },
    {
        "initial":"न पवे सन्निध वाटते चिंता । वरि या बहुतांशी सत्ता । नुगवे पडत जातो गुंता । कर्मा बळिवंता सापडलों ॥",
        "fullAbhang":"न पवे सन्निध वाटते चिंता । वरि या बहुतांशी सत्ता । नुगवे पडत जातो गुंता । कर्मा बळिवंता सापडलों ॥१॥\n\n बहु भार पडियेला शिरीं । मी हें माझें मजवरी । उघड्या नागविलों चोरीं । घरींच्याघरीं जाणतजाणतां ॥धृ॥\n\n तुज मागणें इतुलें आतां । मज या निरवावें संतां । झाला कंठस्फोट आळवितां । उदास आतां न करावें ॥३॥\n\n अति हा निकट समय । मग म्यां करावें तें काय । दिवस गेलिया ठाकईल छाय उरईल हाय रातिकाळीं ॥४॥\n\n होईल संचिताची सत्ता । अंगा येईल पराधीनता । ठाव तो न दिसे लपतां । बहु चिंता प्रवर्तली ॥५॥\n\n ऐसिया संकटाचे संधी । धाव घालावी कृपानिधी । तुका म्हणे माझी बळबुद्धी । सकळ सिद्धी पाय तुझे ॥६॥"
    },
    {
        "initial":"देवा तूं आमचा कृपाळ । भक्तप्रतिपाळ दीनवत्सल । माय तूं माऊलीं स्नेहाळ । भार सकळ चालविसी ॥",
        "fullAbhang":"देवा तूं आमचा कृपाळ । भक्तप्रतिपाळ दीनवत्सल । माय तूं माऊलीं स्नेहाळ । भार सकळ चालविसी ॥१॥\n\n तुज लागली सकळ चिंता । राखणें लागे वांकडें जातां । पुढतीं निरविसी संतां । नव्हे विसंबतां धीर तुज ॥धृ॥\n\n आम्हां भय चिंता नाहीं धाक । जन्ममरण काहीं एक । झाला इहलोकीं परलोक । आलें सकळिक वैकुंठ ॥३॥\n\n न कउळे दीवस कीं राती । अखंड लागलीसे ज्योती । आनंदलहरीची गती  वर्णूं मी कीती तया सुखा ॥४॥\n\n तुझिया नामाची भूषणें । तोयें मज लेवविलीं लेणें । तुका म्हणे तुझिया गुणें । काय तें उणें एक आम्हां ॥५॥\n\n"
    },
    {
        "initial":"आतां धर्माधंर्मी कांहीं उचित । माझें विचारावें हित । तुज मी ठाउका पतित । शरणागत परि झालो ॥",
        "fullAbhang":"आतां धर्माधंर्मी कांहीं उचित । माझें विचारावें हित । तुज मी ठाउका पतित । शरणागत परि झालो ॥१॥\n\n येथें राया रंक ऐकी सरी । नाहीं भिन्नाभिन्न तुमच्या घरीं । पावलो पाय भलत्या परी । मग बाहेरी न घालावें ॥धृ॥\n\n\n\n ऐसें हें चालत आलें मागें । नाहीं मी बोलत वाउगें । आपुलिया पडिल्या प्रसंगें । कीर्ती हे जगें वाखाणिजेती ॥३॥\n\n घालोनियां माथां बैसलों भार । सांडीला लौकिक व्यवहार । आधीं हें विचारीली थार । अविनाशपर पद ऐसें ॥४॥\n\n येथें एक वर्म पाहिजे धीर । परी म्यां लेखिलें असार । देह हा नाशिवंत जाणार । धरिलें सार नाम तुझें ॥५॥\n\n केलीं आराणुक सकळां हातीं । धरावें तें धरिलें चित्तीं । तुका म्हणे सांगितले संतीं । देईं अंती ठाव मज देवा ॥६॥\n\n"
    },
    {
        "initial":"बरवें झालें आलों या जन्मासी । जोड जोडिली मनुष्यदेहाऐसी । महालाभाची उत्तम रासी । जेणें सर्व सुखासी पात्र होईजे ॥",
        "fullAbhang":"बरवें झालें आलों या जन्मासी । जोड जोडिली मनुष्यदेहाऐसी । महालाभाची उत्तम रासी । जेणें सर्व सुखासी पात्र होईजे ॥१॥\n\n दिलें इंद्रियें हात पाय कान । डोळे मुख बोलावया वचन । जेणें तूं जोडसी नारायण । नासे जीवपण भवरोग ॥धृ॥\n\n तिळें तिळें पुण्य सांचा पडे । तरि हें बहुतां जन्मीं जोडे । नाम तुझें वाचेसी आतुडे । समागम घडे संतांचा ॥३॥\n\n ऐसिये पावविलों ठायीं । आंता मी काय होऊं उतराई । येवढा जीव ठेवीन पायीं । तूं वो माझे आई पांडुरंगे ॥४॥\n\n फेडिला डोळियांचा कवळ । धुतला गुणदोषांचा मळ । लावूनि स्तनीं केलों शीतळ । निजविलों बाळ निजस्थानीं ॥५॥\n\n नाहीं या आनंदासी जोडा । सांगतां गोष्टी लागती गोडा । आलासी आकारा आमुच्या चाडा । तुका म्हणे भिडा भक्तिचिया ॥६॥\n\n"
    },
    {
        "initial":"अल्प भाव अल्प मति । अल्प आयुष्य नाहीं हातीं । अपराधाची वोळिलों मूर्ती । अहो वेदमूर्ति परियेसा ॥",
        "fullAbhang":"अल्प भाव अल्प मति । अल्प आयुष्य नाहीं हातीं । अपराधाची वोळिलों मूर्ती । अहो वेदमूर्ति परियेसा ॥१॥\n\n किती दोषा देऊं परिहार । गुणदोषें मळिलें अंतर । आदि वर्तमान भविष्याकार । लागे अंतपार ऐसें नाहीं  ॥धृ॥\n\n विविध कर्म चौरयांशी फेरा । त्रिविध भोग या शरीरा । कर्मकोठार पांजरा । जन्म जरा मरण सांठवणम ॥३॥\n\n जीवा नाहीं कुडीचें लाहातें । ये भिन्न भिन्न पंचभूतें । रचतें खचतें संचितें । असार रिते फलकट ॥४॥\n\n पुत्र पत्नी सहोदर । मायबाप गोताचा पसर । मिळती काष्टें लोटतां पूर । आदळे दूर होती खल्लाळीं ॥५॥\n\n म्हणोनि नासावें अज्ञान । इतुकें करीं कृपादान । कृपाळू तूं जनार्दन । धरुनि चरण तुका विनवी ॥६॥\n\n"
    },
    {
        "initial":"ऐसी हे गर्जवूं वैखरी । केशवा मुकुंदा मुरारी । रामकृष्ण नामें बरीं । हरी हरी दोष सकळ ॥",
        "fullAbhang":"ऐसी हे गर्जवूं वैखरी । केशवा मुकुंदा मुरारी । रामकृष्ण नामें बरीं । हरी हरी दोष सकळ ॥१॥ जनार्दना जगजीवना । विराटसावरुपा वामना । महदादी मधुसूदना । भवबंधना तोडितिया ॥धृ॥ चक्रपाणी गदाधरा । असुरमर्दना वीर्यवीरा । सकळमुकुटमणि शुरा । अहो दातारा जगदानिया ॥३॥ मदनमुर्ति मनमोहना ।  गोपाळगोपिकारमणा । नटनाट्यकौशल्यकान्हा ।  अहो संपन्ना सर्वगुणें ॥४॥ गुणवंता आणि निर्गुणा । सर्वसाक्षी सर्वजाणा । करोनि अकर्ता आपणा ।  नेदि अभिमाना आतळों ॥५॥ कासयानें घडे याची सेवा । काय एक समर्पावें या देवा ।  वश तो नव्हे वांचूनि भावा । पाया वेगळे जीवा न करी तुका ॥६॥"
    },
    {
        "initial":"होतों तें चिंतित मानसीं । नवस फळलें नवसीं । जोडी ते नारायणा ऐसी । अविट ज्यासी नाश निहीं ॥",
        "fullAbhang":"होतों तें चिंतित मानसीं । नवस फळलें नवसीं । जोडी ते नारायणा ऐसी । अविट ज्यासी नाश निहीं ॥१॥ धरीलें जीवें न सोडी पाय । आलें या जीवित्वाचें काय । कैं हे पाविजेती ठाय । लाविली सोय संचितानें ॥धृ॥ मज तो पडिली होती भुली । चित्ताची अपसव्य चाली । होती मृगजळें गोवी केली । दृष्टि उघडली बरवें झालें ॥३॥ आता  हा सिद्धि पावो भाव । मध्ये चांचल्य न व्हावा जीव । ऐसी तुम्हां भाकितसे कीवं । कृपाळुवा जगदानिया ॥४॥ कळों येतें आपुले बुद्धी । ऐसें तों न घडे कधीं । येवढे आघात ते मधीं । लज्जा रिद्धी उभी आड ठाके ॥५॥ कृपा केली या संतजनीं । माझी अळंकारिली वाणी ।  प्रिती हे लाविली कीर्तनीं । तुका चरणीं लोळतसे॥६॥"
    },
    {
        "initial":"मज ते हांसतील संत । जिहीं देखिलेती मूर्तीमंत । म्हणोनि उद्वेगलें चित्त । आहाच भक्त ऐसा दिसें ॥",
        "fullAbhang":"मज ते हांसतील संत । जिहीं देखिलेती मूर्तीमंत । म्हणोनि उद्वेगलें चित्त । आहाच भक्त ऐसा दिसें ॥१॥ ध्यानीं म्यां वर्णावेती कैसे । पुढें एकीं स्तुती केली असे । येथूनि जीव निघत नसे । ऐसिये आसे लागलोंसे ॥धृ॥ कासया पडिला जी धडा । उगाचि वेडा आणि वांकडा ।  आम्हां लेंकरांसी पीडा । एका मागें जोडा दुसरयाच्या ॥३॥ सांगा कोणाचा अन्याय । ऐसें मी धरितों पाय । तूं तवं समचि सकळां माय । काय अन्याय एक माझा ॥४॥ नये हा जरी कारणा । तरी कां व्यालेती  नारायणा । वचन द्यावें जी वचना । मज अज्ञाना समजावीं ॥५॥ बहुत दिवस केला बोभाट । पहातां श्रमलों वाट । तुका म्हणे विस्तारलें ताट । काय वीट आला नेणों स्वामिया ॥६॥"
    },
    {
        "initial":"बरवें झालें आजीवरी । नाहीं पडिलों मृत्याचे आहारीं ।",
        "fullAbhang":"बरवें झालें आजीवरी । नाहीं पडिलों मृत्याचे आहारीं । वाचोन आलों  एथवरी । उरलें तें हरी तुम्हां समर्पण ॥१॥ दिला या काळें आवकाश । नाहीं पावलें आयुष्या नाश । कार्या कारण उरलें शेष । गेलें तें भूस जावों परतें ॥धृ॥ बुडणें खोटें पावतां थडी । स्वप्नीं झाली ओढाओढी । नासली जागृती घडी । साच जोडी शेवटीं गोड घांस ॥३॥ तुम्हां पावविली हाक । तेणें निरसला धाक । तुमचें भातें हें कवतुक । जे शरणागत लोक रक्षावे ॥४॥ रविच्या नावें निशीचा नाश । उदय होतांचि प्रकाश । आतां कैंचा आम्हां दोष । तूं जगदीश कैवारी ॥५॥ आतां जळो देहसुख दंभ मान । न करी तयाचें साधन । तूं जगदीश नारायण । आलों शरण तुका म्हणे ॥६॥"
    },
    {
        "initial":"आतां माझा नेणों परतों भाव । विसावोनि ठायीं ठेविला जीव । सकळ लाभांचा हा ठाव ।",
        "fullAbhang":"आतां माझा नेणों परतों भाव । विसावोनि ठायीं ठेविला जीव । सकळ लाभांचा हा ठाव । ऐसा वाव झाला चित्ताठायीं ॥१॥ भांडवल गांठी तरि विश्वास । झालों तें झालों निश्चयें दास । न पाहें मागील ते वास । पुढती सोस सेवेचाचि ॥धृ॥ आहे तें निवेदिलें सर्व । माझा मोडियेला गर्व । अकाळीं काळ आघवें पर्व । झाला भरंवसा कृपें लाभाचा ॥३॥ वेव्हारी वेव्हारा अनंत । नाहीं यावांचूनि जाणत । तरी हें समाधान चित्त । लाभहानी नाहीं येत अंतरा ॥४॥ करुनि नातळो संसारा । अंग भिन्न राखिला पसारा । कळवळा तो जीवनीं खरा । बीजाचा थारा दुरी आघात ॥५॥ बहु मतापासूनि निराळा । होऊनि राहिलों सोंवळा । बैसला रुपाचा कळवळा । तुका म्हणे डोळां लेइलों तें ॥६॥"
    },
    {
        "initial":"बरवें झालें लागलों कारणीं  । तुमचे राहिलों चरणीं । फेडीन संतसंगती धणी । गर्जईल गुणीं  वैखरी ॥",
        "fullAbhang":"बरवें झालें लागलों कारणीं  । तुमचे राहिलों चरणीं । फेडीन संतसंगती धणी । गर्जईल गुणीं  वैखरी ॥१॥ न वंचें शरीर सेवेसी । काया वाचाआणि मनेसीं । झालों संताची आंदणी दासी । केला येविशीं निर्धार  ॥धृ॥ जीवणीं राखिला जिव्हाळा । झालों मी मजसी निराळा । पंचभूतांचा पुतळा सहज लीळा वर्ततसे ॥३॥ जयाचें जया होईल ठावें । लाहो या साधियेला भावें । ऐसें होतें राखियलें जीवें । येथुनि देवें भोवंडूणि** ॥४॥ आस निरसली ये खेपे अवघे पंथ झाले सोपे । तुमचे दीनबंधु कृपे । दुसरें कांपे  सत्ताधाकें ॥५॥ अंकीलेपणे आनंदरुप । आतळों नये पुण्य पाप । सारुनि ठेविले संकल्प । तुका म्हणे आपेंआप एका एकीं ॥६॥"
    },
    {
        "initial":"अवघ्या दशा येणेंची साधती । मुख्य उपासना सगुणभक्ति । प्रगटे हृदयींची मूर्ती । भावशुद्धि जाणोनियां ॥",
        "fullAbhang":"अवघ्या दशा येणेंची साधती । मुख्य उपासना सगुणभक्ति । प्रगटे हृदयींची मूर्ती । भावशुद्धि जाणोनियां ॥१॥ बीज आणि फळ हरीचें नाम । सकळ पुण्य सकळ धर्म । सकळां कळांचें हें वर्म । निवारी श्रम सकळही ॥धृ॥ जेथें कीर्तन हें नामघोष । करीती निर्लज्ज हरीचे दास । सकळ वोथंबले रस । तुटती पाश भवबंधाचे ॥३॥ येती अंगा वसती लक्षणें । अंतरीं देवें धरिलें ठाणें । आपणचि येती तयाचें गुणें । जाणें येणें खुंटे ये वस्तींचें ॥४॥ न लगे सांडावा आश्रम । उपजले कुळींचे धर्म । आणिक न करावे श्रम ।  एक पुरें नाम विठोबाचें ॥५॥ वेदपुरूष नारायण । योगियांचें ब्रह्मशुन्य । मुक्त आता परीपूर्ण । तुका म्हणे सगुण भोळ्या आम्हां ॥६॥"
    },
    {
        "initial":"श्री अनंता मधुसूधना । पद्मनाभा नारायणा । जगदव्यापका जनार्दना । आनंदघना अविनाशा ॥",
        "fullAbhang":"श्री अनंता मधुसूधना । पद्मनाभा नारायणा । जगदव्यापका जनार्दना । आनंदघना अविनाशा ॥१॥ सकलदेवाधिदेवा । कृपाळुवाजी केशवा । महानंदा महानुभवा । सदाशिवा सहजरुपा ॥धृ॥ चक्रधरा विश्वंभरा । गरुडध्वजा करुणाकरा । सहस्त्रपदा सहस्त्रकरा । क्षीरसागरा शेषशयना ॥३॥ कमलनयना कहलापति । कामिनीमोहना मदनमूर्ति । भवतारका धरित्या क्षिती । वामनमूर्ती त्रिविक्रमा ॥४॥ अगा ये सगुणा निर्गुणा । जगज्जनित्या जगज्जीवना । वसुदेवदेवकीनंदना । बाळरांगणा बाळकृष्णा ॥५॥ तुका आला लोटांगणीं । मच ठाव द्यावा जी चरणीं । हेचि करीतसे विनवणी । भवबंधनीं सोडवावे ॥६॥"
    },
    {
        "initial":"माझा तंव खुंटला उपाव । जेणें तुझे आतुडती पाव । करूं भक्ति तरि नाहीं भाव । नाहीं हातीं जीव कवणेविशीं ॥",
        "fullAbhang":"माझा तंव खुंटला उपाव । जेणें तुझे आतुडती पाव । करूं भक्ति तरि नाहीं भाव । नाहीं हातीं जीव कवणेविशीं ॥१॥ धर्म करु तरी नाहीं चित्त । दान देऊं तरी नाहीं वित्त नेणें पुजों ब्राह्मण अतीत । नाहीं भूतदया पोटा हातीं ॥धृ॥ नेणें गुरूदास्य संतसेवन । जप तप अनुष्ठान । नव्हे वैराग्य वनसेवन । नव्हे दमन इंद्रियांसी ॥३॥ तिर्थ करुं तरी मन नये सवें । व्रत करुं तरि विधी नेणें स्वभावें । देव जवळी आहे म्हणों मजसवें । तरी आपपरावे ।न वचे ॥४॥ म्हणोनि झालोक शरणागत । तुझा दास मी अंकित । यास न लगे संचित । झालों निश्चिंत तुका म्हणे ॥५॥"
    },
    {
        "initial":"तरी म्यां आळवावे कोणा । कोण हे पुरवील वासना । तुज वांचून नारायणा । लावी स्तना कृपावंतें ॥",
        "fullAbhang":"तरी म्यां आळवावे कोणा । कोण हे पुरवील वासना । तुज वांचून नारायणा । लावी स्तना कृपावंतें ॥१॥ आपुला न विचारी शीण । न धरी अंगसंगें भिन्न । अंगिकारींलें राखें दीन । देईं जीवन आवडीचें ॥धृ॥ माझिया मनासी हे आस । नित्य सेवावा ब्रह्मरस । अखंड चरणींचा वास । पुरवावी आस याचकाची ॥३॥ माझिया संचिताचा ठेवा । तेणें हे वाट दाविली देवा । एवढ्या आदराचा हेवा । मागें सेवादान आवडीचें ॥४॥ आळवीन करुणावचणीं । आणिक गोड नलगे मनीं । निद्रा जागृती आणि स्वप्नीं । धरीलें ध्यानीं मनीं रुप ॥५॥ आतां भेट न भेटतां आहे । किंवा न विचारूनि पाहें । लागला झरा अखंड आहे । तुका म्हणे साहे केलें अंतरी ॥६॥"
    },
    {
        "initial":"हेंचि भवरोगाचें औषध । जन्म जरा तुटे व्याध । आणिक कांही नव्हे बाध । करील वध षड्वर्गा ॥",
        "fullAbhang":"हेंचि भवरोगाचें औषध । जन्म जरा तुटे व्याध । आणिक कांही नव्हे बाध । करील वध षड्वर्गा ॥१॥ सांवळें रुप ल्यावें डोळां । सहा चौ अठरांचा मेळा । पदर लागों नेदी खळा । नाममंत्रमाळा विष्णूसहस्त्र ॥धृ॥ भोजना न द्यावें आन । जेणें चुके अनुमान । तरीच घेतल्याचा गुण । होईल जाण सत्य भाव ॥३॥ नये निघों आपुलिया घरा । बाहेर लागों नये वारा । बहु बोलणें तें सारा । संग दुसरा वर्जावा ॥४॥ पासी तें एक द्यावें वरी । नवनीताची होईल परी । होईल घुसळिलें तें निवारी । सार भीतरी नाहीं तया ॥५॥ न्हायें अनुतापीं पांघरे दिशा । स्वेद निघों अवघी आशा । होसील आधीं होतासी तैसा । तुका म्हणे दशा भोगी वैराग्य ॥६॥"
    },
    {
        "initial":"मागुता हाचि जन्म पावसी । भोगिले सुखदुःख जाणसी । हें तों न घडे रे सायासीं ।",
        "fullAbhang":"मागुता हाचि जन्म पावसी । भोगिले सुखदुःख जाणसी । हें तों न घडे रे सायासीं । कां रे अंध होसी जाणोनियां ॥१॥ लक्ष चौरयांशी न चुके फेरा । गर्भवासीं यातना थोरा । येऊनि पडसी संदेहपुरा । वोळसा थोर मायाजळीं ॥धृ॥ पशु काय पापपुण्य जाणती । उत्तम मध्यम भोग भोगति । काय एक उपजतां मरती । बहीरीं अंध होती पांगुळ मुकीं ॥३॥ नरदेह निधान लागंले हातीं । उत्तम सार उत्तम गति । देवचि होईन म्हणती ते होती । तरी कां चित्तीं न धरावें ॥४॥ क्षण एक मन स्थिर करुनि । सावध होईं डोळे उघडोनि । पाहें वेद बोलिले पुराणीं । तुका विनवणी करीतसे ॥५॥"
    },
    {
        "initial":"दास्य करी दासाचें । उणें न साहे तयाचें । वाढिलें ठायींचे । भाणें टाकोनियां धावे ॥",
        "fullAbhang":"दास्य करी दासाचें । उणें न साहे तयाचें । वाढिलें ठायींचे । भाणें टाकोनियां धावे ॥१॥ ऐसा कृपेचा सागर । विटे उभा कटीं कर । सर्वस्वें उदार । भक्तांलागी प्रगटे ॥धृ॥ हृदयी श्रीवत्सलांछन । मिरवी भक्तांचे भूषण । नाहीं तयाचा शीण । सुख धरिलें लातेचें ॥३॥ सत्यभामा दान करीं । उजुर नाही अंगिकारी । सेवकाच्या शिरीं । धरूनि चाले पादुका ॥४॥ राखे दारवंटा बळीचा । सारथी झिला अर्जुनाचा । दास सेवकांचा । होय साचा अंकीत ॥५॥ भिडा न बोले पुंडलिकाशीं । उभा मर्यादा पाठीशीं । तुका म्हणे ऐसी । कां रे न भजा माऊली ॥६॥"
    },
    {
        "initial":"हरि तैसे हरीचे दास । नाहीं तयां भय मोह चिंता आस । होऊनि राहती उदास । बळकट कांस भक्तीची ॥",
        "fullAbhang":"हरि तैसे हरीचे दास । नाहीं तयां भय मोह चिंता आस । होऊनि राहती उदास । बळकट कांस भक्तीची ॥१॥ धरुनि पाय त्यजिलें जन । न लगे मान मृत्तिका धन । कंठीं नामामृत पान । न लगे आन ऐसें झालें ॥धृ॥ वाव तरी उदंडचि पोटीं । धीर सिंधु ऐसे जगजेठी । कामक्रोधा न सुटे मिठी । गिर्हे तरी वेठी राबविती ॥३॥ बळ तरी नागवती काळा । लीन तरी सकळांच्या तळा । उदार तरी देहासी सकळां । जाणोनि कळा सर्व नेणते ॥४॥ संसार तो तयांचा दास । मोक्ष तो पाहतसे वास । रिद्धिसिद्धि देशवटा त्रास । न शिवती यास वैष्णवजन ॥५॥ जन्ममृत्यु स्वप्नांसारीखें । आप त्यां न दिसे पारखें । तुका म्हणे अखंडित सुखें । वाणी वदे मुखें प्रमामृताची ॥६॥"
    },
    {
        "initial":"बहुत जाचलों संसारीं । वसें गर्भीं मातेच्या उदरीं । लक्ष चौरयांशीं योनीद्वारीं । झालों भिकारी याचक ॥",
        "fullAbhang":"बहुत जाचलों संसारीं । वसें गर्भीं मातेच्या उदरीं । लक्ष चौरयांशीं योनीद्वारीं । झालों भिकारी याचक ॥१॥ जिणें पराधीन आणिकां हातीं  । दृढ पाशीं बांधलों  संचितीं । प्रारब्ध क्रियमाण सांगाती । भोवंडिती सत्ता आपुलिया ॥धृ॥ न भरे पोट न विसांवा । नाहीं नेम एक ठाव गांवा । नाहीं सत्ता न फीरे ऐसी देवा । लाहीं जीवा खापरीं तडफडी ॥३॥ काळ बहुत गेलें ऐसिया रीति । आणिक पुढेंही नेणों कीती । खंडना नाहीं पुनरावृत्ती । मज कल्पांती तरी वेगळें ॥४॥ ऐसें दुःख कोण हरील माझें । कोणा भार घालू आपुलें ओझे । भवसिंधुतारकनाम तुझें । धांवसी काजें आडलिया ॥५॥ आतां धाव घाली नारायणा । मजकारणें रंका दीना । गुण न विचारीं अवगुणा । तुका करूणा भाकीतसे ॥६॥"
    },
    {
        "initial":"जवं हें सकळ सिद्ध आहे । हात चालावया पाय । तवं तूं आपुलें स्वहीत पाहें । तिर्थयात्रे जाय चुकों नको ॥",
        "fullAbhang":"जवं हें सकळ सिद्ध आहे । हात चालावया पाय । तवं तूं आपुलें स्वहीत पाहें । तिर्थयात्रे जाय चुकों नको ॥१॥ जवं काळ असे दुरी ठेला । तवं तूं हरिगुण गाय आइक वहिला । मनीं भाव धरुनि भला । न वचे त्याला चुकों नको ॥धृ॥ जोडोनि धन न घालीं माती । ब्रह्मवृंदें पूजन यति । सत्य आचरण दया भूतीं । करीं सांगाती चुकों नको ॥३॥ दशा यौवन बाणली अंगीं । पांगीला नव्हे विषयसंगी । काम क्रोध लोभ मोह त्यागी । राहें संतसंगी चुकों नको ॥४॥ मग तेथें न चले कांहीं । सत्ता संपदा राहेल ठायींच्या ठायीं । पुढें संचित जाईल ग्वाही । तुका म्हणे तईं यमआज्ञा ॥५॥"
    },
    {
        "initial":"चांगलें नाम गोमटें रुप । निवती डोळे हरती ताप । विठ्ठल विठ्ठल हा जप । प्रगट स्वल्प अति सार ॥",
        "fullAbhang":"चांगलें नाम गोमटें रुप । निवती डोळे हरती ताप । विठ्ठल विठ्ठल हा जप । प्रगट स्वल्प अति सार ॥१॥ शस्त्र हें निर्वाणींचा बाण । निकट समयो अवसान । कोठें योजेल दश दान । खंडी नारायण दुःख चिंतने ॥धृ॥ सकळ श्रेष्ठांचें हें मत । पावे सिद्धी पावती अनंत । म्हणोनि व्हावें शरणागत । आहे उचित एवढेंचि ॥३॥ म्हणोनि रुसलों संसार । सर्प हा विखार पांढरा । तुजशीं अंतर रे दातारा । याचि दावेदारानिमित्त ॥४॥ येणें मज भोगविल्या खाणी । नसता छंद लाविला मनीं । माजलों मी माझे भ्रमणीं । झाली बोडणी विटंबना ॥५॥ पावलों केलियाचा दंड । खाणी भोगिल्या याति उदंड । आतां केला पाहिजे खंड । तुका दंडवत घाली देवा ॥६॥"
    }, {
        "initial":"तुझिया पार नाहीं गुणां । माझी अल्पमति नारायणा । भवतारका जी सुजाणा । एक विज्ञापना पायांपाशीं ॥",
        "fullAbhang":" तुझिया पार नाहीं गुणां । माझी अल्पमति नारायणा । भवतारका जी सुजाणा । एक विज्ञापना पायांपाशीं ॥१॥ काय जाणावें म्यां दीनें । तुझियें भक्तिचीं लक्षणें । धड तें तोंड धुऊं नेणें । परी चिंतनें काळ सारीं ॥धृ॥ न लवीं आणीक कांहीं पिसें । माझिया मना वायां जाय ऐसें । चालवीं आपुल्या प्रकाशें । हातीं सरीसें धरोनियां ॥३॥ तुज समर्पिली काया । जीवेंभावें पंढरीराया । सांभाळीं समविषम डाया । करीं छाया कृपेची ॥४॥ चतुर तरी चतुरां राव । जाणता तरी जीवांचा जीव । न्युन तो कोण एक ठाव । आरुष भाव परि माझा ॥५॥ होंतें तें माझें भांडवल । पायापें निवेदिलें बोल । आदरा ऐसें पाविजें मोल । तुका म्हणे साच फोल तूं  जाणसी ॥६॥"
    },
    {
        "initial":"कां हो माझा मानियेला भार । ऐसा तंव दिसतसे फार । अनंत पावविलीं उद्धार । नव्हेचि थार मज शेवटीं ॥",
        "fullAbhang":"कां हो माझा मानियेला भार । ऐसा तंव दिसतसे फार । अनंत पावविलीं उद्धार । नव्हेचि थार मज शेवटीं ॥१॥ पाप बळिवंत गाढें । तुजही राहों शकतें पुढें । मागील कांही राहिलें ओढें । नवळ कोडें देखियेलें ॥धृ॥ काय मानिती संतजन । तुमचे हीनत्व वचन । कीं वृद्ध झाला नारायण । न चले पण आधील तो ॥३॥ आतां न करावी चोरी । बहुत न धरावें दुरी । पडता काय घरच्या घरीं । धरीलें दुरी तेव्हां धरीलें ॥४॥ नको चालवूं अनंता । कासया होतोसी नेणता । काय तूं नाहीं धरीत सत्ता । तुका म्हणे आतां होई प्रगट ॥५॥"
    },
    {
        "initial":"तुळसी माळा घालुनि कंठी । उभा विटेवरी जगजेठी । अवलोकोनि पुंडलिका दृष्टी । असे भीमातटीं पंढरीये ॥",
        "fullAbhang":"तुळसी माळा घालुनि कंठी । उभा विटेवरी जगजेठी । अवलोकोनि पुंडलिका दृष्टी । असे भीमातटीं पंढरीये ॥१॥ भुक्तिमुक्ति जयाच्या कामारी । रिद्धिसिद्धि वोळगती द्वारीं । सुदर्शन घरटी करी । काळ कांपे दुरी धाकें तया ॥धृ॥ जगज्जननी असे वाम भागीं । भीमकी शोभलीं अर्धांगी । जैसी विद्युल्लता झळके मेघीं । दर्शनें भंगी महादोष ॥३॥ सुखसागर परमानंदु । गोपी गोपाळां गोधनां छंदु । पक्षिश्वापदां जयाचा वेधु । वाहे गोविंदु पांवा छंदे ॥४॥ मुखमंडित चतुर्भुजा । मनमोहन गरुडध्वजा । तुका म्हणे स्वामी माझा । पावे भक्तकाजा लवलाहीं ॥५॥"
    },
    {
        "initial":"हातींचें न संडावें देवें । शरण आलों जीवें भावें । आपुलें ऐसें म्हणावें । करीतों जीवें निंबलोण ॥",
        "fullAbhang":"हातींचें न संडावें देवें । शरण आलों जीवें भावें । आपुलें ऐसें म्हणावें । करीतों जीवें निंबलोण ॥१॥ बैसतां संतांचे संगती । कळों आलें कमळापती । आपुलीं कोणीच नव्हती । निश्चय चित्तीं दृढ झाला ॥धृ॥ येती तुझिया भजना आड । दाविती प्रपंचाचें कोड । कनिष्ठीं रुचि ठेऊनि गोड । देखत नाड कळतसे ॥३॥ मरती मेलीं नेणों कीती । हाचि लाभ तयाचे संगती । म्हणोनि येतों काकुळती । धीर तो चित्ती दृढ द्यावा ॥४॥ सुखें निंदोत हे जन । न करीं तयाशीं वचन । आदिपिता तूं नारायण । जोडी चरण तुमचे ते ॥५॥ आपलें आपण न करूं हित । करूं हें प्रमाण संचित । तरी मी नष्टचि पतीत । तुका म्हणे मज संत हांसती ॥६॥"
    },
    {
        "initial":"आतां येणें  पंढरीनाथ । जवळी राहीला तिष्ठत । पहातां न कळे जयाचा अंत । तोचि हृदयांत घालूं आतां ॥",
        "fullAbhang":"आतां येणें  पंढरीनाथ । जवळी राहीला तिष्ठत । पहातां न कळे जयाचा अंत । तोचि हृदयांत घालूं आतां ॥१॥ विसरोनि आपला देहपणभाव । नामेंचि भुलविला पंढरीराव । न विचारी याति कुल ठाव । लागावया पाव संतांचे ॥धृ॥ बरें वर्म आलें आमुचिया हातां । हिंडावे धुंडावे न लागतां । होय अविनाश साआकारी दाता । चतुर्भुज सत्ता परी धाके ॥३॥ होय आवडी साना थोर । रुप सुंदर मनोहर । भक्तीप्रिय लोभापर । करी आदर याचकपणें ॥४॥ तें वर्म आलें आमुच्या हाता । म्हणोनि शरण रीघालों संता । तुका म्हणे पंढरीनाथा । न सोडीं आता जीवें भावें ॥५॥"
    },
    {
        "initial":"आइक पांडुरंग एक मात । कांहीं बोलणें आहे एकांत । आम्हां जरी तारील संचित । तरी उचित काय तुझें ॥",
        "fullAbhang":"आइक पांडुरंग एक मात । कांहीं बोलणें आहे एकांत । आम्हां जरी तारील संचित । तरी उचित काय तुझें ॥१॥ उसणें फेडितां धर्म तो कोण । काय तया मानवेल जन । काय गा मिरवूनि भूषण । वायां थोरपण जनामध्ये ॥धृ॥ अन्न जरी न मिळे तयासी देणें । अगांतुक पात्र उचित दान । उपकार तरी धन्वंतरीपणें । जरी देणें घेणें नाही अशा ॥३॥ शुर तो तयासी बोलिजे जाणा । पाठीसी घालूनि राखे दीना । पार पुण्या नाहीं त्या भुषणा । ऐक नारायणा वचन हे ॥४॥ आतां पुढे बोलणे ते काई । मज तारिसिल तरीच सहि । वचन आपुलें सिद्धी नेई । तुका म्हणे तईं मज कळसी ॥५॥"
    }, {
        "initial":"चांगला तरी पूर्ण काम । गोड तरी याचेंचि नाम । दयाळू तरी अवघा धर्म । भला तरी दांसा श्रम होऊं नेदी ॥",
        "fullAbhang":"चांगला तरी पूर्ण काम । गोड तरी याचेंचि नाम । दयाळू तरी अवघा धर्म । भला तरी दांसा श्रम होऊं नेदी ॥१॥ उदार तरी लक्ष्मीयेसी झुंजार तरी कळीकाळासी । चतुर तरी गुणांचीच रासी । जाणता तयासी तोचि एक ॥धृ॥ जुनाट तरी बहुकाळा । न कळे जयाची लीळा । नेणता गोवळीं गोवळा । लाघवी अबळा भुलवणा ॥३॥ गांढ्या तरी भावाचा अंकीत । बराडी तरी उचिष्टाची प्रीत । ओंगळ तरी कुब्जेशीं रत । भ्याड अनंत बहुपापा ॥४॥ खेळ तो खेणेंचि खेळावा । नट तो येणेंचि अवगावा । लपोनि जीवीं न कळे जीवा । धरीतां देवा नातुडसी ॥५॥ उंच तरी बहुतचि उंच । नीच तरी बहुतचि नीच । तुका म्हणे बोलिलों साच । नाहीं आहाच पुजा केली ॥६॥"
    },
    {
        "initial":"काय आम्ही भक्ती करणें कैसी । काय एक वहावें तुम्हांसी । अवघा भरोनि उरलासी । वाणीं खाणीं रसीं रुपीं गंधी ॥",
        "fullAbhang":"काय आम्ही भक्ती करणें कैसी । काय एक वहावें तुम्हांसी । अवघा भरोनि उरलासी । वाणीं खाणीं रसीं रुपीं गंधी ॥१॥ कैसें करुं इंद्रियां बंधन । पुन्यपापाचे खंडण । काय व्रत करुं आचरण । काय तुजविण उरलें तें ॥धृ॥ काय डोळे झांकूनियां पाहो ।  मंत्र जप काय घ्यावो । कवणें ठायीं धरुनि भाव । काय तें वाव तुजविण ॥३॥ काय हिंडो कवण दिशा । कवणे ठायीं पाय ठेवूं कैसा । काय तूं नव्हेसी नकळे ऐसा । काय मीं कैसा पाहो आता ॥४॥ तुझिया नामाची सकळ । पुजा अर्चन मंत्र माळ । धुप दीप नैवद्य फळ तांबूळ । वाहूं पुष्पांजुळ तुका म्हणे ॥५॥"
    },
    {
        "initial":"शरीर दुःखाचें कोठार । शरीर रोगाचें भांडार । शरीर दुर्गंधीची थार । नाहीं अपवित्र शरीरा ऐसें  ॥",
        "fullAbhang":"शरीर दुःखाचें कोठार । शरीर रोगाचें भांडार । शरीर दुर्गंधीची थार । नाहीं अपवित्र शरीरा ऐसें  ॥१॥ शरीर उत्तम चांगलें । शरीर सुखाचें घोसुलें । शरीरें साध्य होय केलें । शरीरें साधलें परब्रह्म ॥धृ॥ शरीर विटाळाचे आळें । मायामोहपाश जाळें । पतन शरीराच्या मुळें । शरीर काळें व्यापिलें ॥३॥ शरीरें सकळही शुद्ध । शरीर निधींचाही निध । शरीरें तुटें भवबंध । वसे मध्यभागीं देवा ॥४॥ शरीर अविद्येचा बांधा । शरीर अवगुणांचा रांधा । शरीरीं वसे बहुत बाधा । नाहीं गुण सुधा एक शरीरीं ॥५॥ शरीरा दुःख नेदावा भोग । न द्यावें सुख न करीं त्याग । शरीर वोखटें ना चांग । तुका म्हणे वेग करीं हरिभजनीं ॥६॥"
    },
    {
        "initial":"इतुलें करी भलत्या परी । परद्रव्य परनारी । सांडूनी अभि-लाश अंतरीं । वर्तें व्यवहारीं सुखरुप ॥",
        "fullAbhang":"इतुलें करी भलत्या परी । परद्रव्य परनारी । सांडूनी अभि-लाश अंतरीं । वर्तें व्यवहारीं सुखरुप ॥१॥ न करी दंभाचा सायास । शांती राहे बहुवस । जिव्हें सेवीं सुगंधरस । न करी आळस रामनामीं ॥धृ॥ जनमित्र होई सकळांचा । अशुभ न बोलावी वाचा । संग न धरावा दुर्जनांचा । करीं संतांचा सायास ॥३॥ करीसी देवविण आस । अवघी होईल निरास । तृष्णा वाढविसी बहुवस । कधीं सुखास न पवसी ॥४॥ धरुनी विश्वास करीं धीर । करितां देव हाचि निर्धार । तयाचा वाहे योगक्षेमभार । नाही अंतर तुका म्हणे ॥५॥"
    },
    {
        "initial":"संसारसिंधु हा दुस्तर । नुल्लंघले उल्लंघितां पार । बहुत वाहाविले दूर ।",
        "fullAbhang":"संसारसिंधु हा दुस्तर । नुल्लंघले उल्लंघितां पार । बहुत वाहाविले दूर । न लगेचि तीर पैल थडी ॥१॥ किती जन्म झाला फेरा । गणित नाही जी दातारा । पडिलों अवर्ती भोंवरा । बहु थोरा वोळसिया ॥धृ॥ वाढलों परि नेणती बुद्धी । नाहीं परतली धरीली शुद्धि । मग म्यां विचारावें कधीं । ऐसी संधी सांडुनिया ॥३॥ अनेक खाणी आहार निद्रा । भयमैथुनाचाचि थारा । बालत्व तारुण्य  जरा । प्रधान पुरा भोग तेथें ॥४॥ ऐसीं उल्लंघूनि आलों स्थळें । बहु या भोवंडिलों काळें । आतां हें उगवावें जाळें । उजेडावें बळें दिवसाच्या ॥५॥ सांडो या संसाराची वाट । बहु येणें भोगविले कष्ट । दावी सत्या ऐसें नष्ट । तुका म्हणे भ्रष्ट झालों देवद्रोही ॥६॥"
    },
    {
        "initial":"विठ्ठल भीमातीरवासी । विठ्ठल पंढरीनिवासी । विठ्ठल पुंडलिकापासीं । कृपादानासीं उदार ॥",
        "fullAbhang":"विठ्ठल भीमातीरवासी । विठ्ठल पंढरीनिवासी । विठ्ठल पुंडलिकापासीं । कृपादानासीं उदार ॥१॥ विठ्ठल स्मरण कोंवळा । विठ्ठल गोरवी आगळा । आधार ब्रह्मांडा सकळा । विठ्ठल लीळाविग्रही ॥धृ॥ उभाचि परि न मनी शीण । नाही उद्धररितां भिन्न । समर्थांचे घरीं एकचि अन्न । आर्तभुता क्षणोक्षणां सांभाळी ॥३॥ रुचीचें प्रकार । आणिताती आदरें । कोठेंही न पडे अंतर । थोरासी थोर धाकुट्या धाकुटा ॥४॥ करतां बळ धरितां नये । झोंबतां डोळां मनच होय । आपुल्या उद्देशाची सोय । जाणे हृदयनिवासी ॥५॥ पान्हा तरी आल्या अंतर तेथें । तों नाही भरीलें रीतें । करीतों सेवन आइतें । तुका म्हणे चित्ते चित्त मेळवुनी ॥६॥"
    },
    {
        "initial":"ताप हें  हरण श्रीमुख । हरी भवरोगाऐसें दुःख । अवलोकितां उपजें सुख ।",
        "fullAbhang":"ताप हें  हरण श्रीमुख । हरी भवरोगाऐसें दुःख । अवलोकितां उपजें सुख । उभें सन्मुख दृष्टीपुढें ॥१॥ न पुरे डोळियांची धणी । सखोल कृपेचीच खाणी । स्तवितां न पुरे वेदवाणी ।  तो हा समचरण कृपानिधि ॥धृ॥ रामकृष्ण ध्यान वामननरसिंही । उग्र आणि सौम्य कांहींच नाहीं । सांपडे भरलीये वाही । भाव शुद्ध पाहीं याचें भातुकें ॥३॥ गुणगंभीर चतुर सुजाण । शूर धीर उदार नारायण । व्यापक तरी त्रिभुवन । मनमोहन लावण्य हें ॥४॥ ठाण हें साजिरें सुंदर । अविनाश अविकार । अनंत आणि अपरंपार । तो हा कटीं कर धरिताहे ॥५॥ जयाची वाणी सुमनमाळा । परमामृतजिव्हाळा । अनंता अंगीं अनंत कळा । तुका जवळा चरणसेवक ॥६॥"
    }
   
    
   
]