
[{
    "initial":"हें नव्हे आजिकालिचें । युगा अठ्ठाविसांचें । मज निर्धारिता साचे।",
    "fullAbhang":"देव गुज सांगे पंढरीसी यारे प्रेमें चित्तीं घ्यारे नाम माझें ॥१॥ काया वाचा मन दृढ धरा जीवीं । सर्व मी चालवी भार त्यांचा ॥२॥ भवसिंधु तारील घ्यारे माझी भाक । साक्ष पुंडलिक करुनि बोले ॥३॥ लटिकें जरी असे नामयासी पुसा । आहे त्या भरवंसा नामीं माझ्या ॥४॥"
},
{
    "initial":"भला भला पुंडलिक । मानलासी जनलोकां कोण्या काळें सुखा ।",
    "fullAbhang":"भला भला पुंडलिक । मानलासी जनलोकां कोण्या काळें सुखा । ऐशा कोण पावत ॥१॥ नातुडे जो कवणे परी उभा केला विटेवरी ॥२॥ अवघा आणिला परिवार । गोपी गोपाळांचा भार ॥३॥ तुका म्हणे धन्य झालें । भूमी वैकुंठ आणिले ॥४॥"
},
{
    "initial":"धन्य पुंडलिका बहु बरें केलें । निधान आणिलें पंढरीये ॥",
    "fullAbhang": "धन्य पुंडलिका बहु बरें केलें । निधान आणिलें पंढरीये ॥१॥ न करीं आळस आलिया संसारीं । पाहें पां पंढरी भूवैकुंठ ॥२॥ न पविजे केल्या तपांचिया राशी । तें जनलोकांसी दाखविले ॥३॥ सर्वोत्तम तीर्थ क्षेत्र आणि देव । शास्त्रांनीं हा भाव निवडिला ॥४॥ विष्णुपद गया रामधाम काशीं । अवघी पायांपाशीं विठोबांच्या ॥५॥ तुका म्हणे मोक्ष देखिल्या कळस । तात्काळ हा नास अहंकाराचा ॥६॥"
},{
    "initial":"वैकुंठा जावया तपाचे सायास । लागे जीवा नाश करणें बहु ॥",
    "fullAbhang":" वैकुंठा जावया तपाचे सायास । लागे जीवा नाश करणें बहु ॥१॥ तया पुंडलिकें केला उपकार  । फेडावया भार पृथ्वीचा ॥२॥ तुका म्हणे केली सोपी पायवाट । पंढरी वैकुंठ भूमीवरी ॥३॥"
},{
    "initial":"पंढरीचे वारकरी । ते अधिकारी मोक्षाचे ॥१॥ पुंडलिका दिला वर । करुणाकरें विठ्ठलें ॥",
    "fullAbhang":"पंढरीचे वारकरी । ते अधिकारी मोक्षाचे ॥१॥ पुंडलिका दिला वर । करुणाकरें विठ्ठलें ॥२॥ मूढ पापी जैसें तैसें । उतरी कांसे लावूनि ॥३॥ तुका म्हणे खरे झालें । एका बोलें संतांच्या ॥४॥"
},{
    "initial":"पुंडलिका भक्तराज । तेणें साधियलें काज । वैकुंठीचे निज । परब्रह्म आणिलें ॥",
    "fullAbhang":" पुंडलिका भक्तराज । तेणें साधियलें काज । वैकुंठीचे निज । परब्रह्म आणिलें ॥१॥ पांडुरंग बाळमूर्ति । गाईगोपाळ सांगाती । येऊनिया प्रीती । उभें समचि राहिले ॥२॥ एका आगळें अक्षरें भूवैकुंठचि दुसरें । म्हणविती येरे । परी तीं ऐसी नव्हेती ॥३॥ पाप पंचक्रोशीमधीं । येऊं न शकेचि कधीं । कैंची तेथे विधी । निषेधाची वसती ॥४॥पुराणें बोलती ऐसें । चतुर्भुज ती माणसे । सुदर्शनावरी वसे । न बुडें हें कल्पांती ॥५॥ अनुपम्य इची थोरी । महाक्षेत्र महिवरी । धन्य धन्य वारकरी । तुका म्हणे येथींचे ॥६॥"
},
{
    "initial":"उदार चक्रवर्ती । वैकुंठीचा भूपति । पुंडलिकाचिया प्रीती । विटे उभा रहिला ॥",
    "fullAbhang":" उदार चक्रवर्ती । वैकुंठीचा भूपति । पुंडलिकाचिया प्रीती । विटे उभा रहिला ॥१॥ सर्वसिद्धींचा दातार । सर्वें  आणिला परिवार । भक्ता अभयकर । घ्या घ्या ऐसें म्हणतसे ॥२॥ जेणें हें विश्र्व निर्मिले । महर्षी देवा संस्थापिलें । एकवीस स्वर्गातें धरिलें । सत्तामात्रें आपुलिया ॥३॥ तुका म्हणे कृपावंत । इच्छिलें पुरवी मनोरथ । रिद्धि सिद्धि मोक्ष देत । शेखीं संग आपुला ॥४॥"
}

]






