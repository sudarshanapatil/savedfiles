[{
    "initial":"हें नव्हे आजिकालिचें । युगा अठ्ठाविसांचें । मज निर्धारिता साचे ।",
    "fullAbhang":"हें नव्हे आजिकालिचें । युगा अठ्ठाविसांचें । मज निर्धारिता साचे । हा मृत्युलोकुचि नव्हे । हाचि मानीं रे निर्धारु । येर सांडी रे विचारु । जरी तूं पाहासी परात्परू । तरी तूं जायें पंढरिये ॥१॥ बाप तीर्थ पंढरी । भूवैकुंठ महीवरी । भक्त पुंडलिकाचें द्वारीं । कर कटावरी राहिला ॥२॥ काशी अयोध्या अवंति । कांची मथुरा माया गोमती । ऐसी तीर्थें इत्यादी आहेती । परी सरी न पवती ये पंढरी ॥३॥ हाचि मानी रे विश्वासु । येर सांडी रे हव्यासु । जरि तूं पाहासि वैकुंठवासु । तरि तूं जाये पंढरिये ॥४॥ आड वाहे भीमा । तारावया देह आत्मा । पैलथडीये परमात्मा । मध्यें राहिला पुंडलिक ॥५॥ या तिहींचे दरुशन । प्राण्या नाहीं जन्ममरण । पुनरपि आगमन । येथें बोलिलेंचि नाहीं ॥६॥ पंढरी म्हणजे भुवैकुंठ । ब्रह्म तंव उभेचि दिसताहे नीट । या हरिदासासी वाळवंट । जागरणासी दिधलें ॥७॥ म्हणोनि करा करा रे क्षीरापति । नटा नटा कीर्तनवृत्ति । तें नर मोक्षातें पावती । ऐसें बोलती सुरनर ॥८॥ हें चोविसा मूर्तीचे उद्धरण । शिवसहस्त्रनामासी गहन । हेंचि हरिहराचे चिंतन । विश्र्ववंद्य हें मूर्तीतें ॥९॥ तो हा देवादिदेव बरवा । पांडुरंग सदाशिवाचा निज ठेवा । बापरखुमादेविवरू पंचविसावा । चोविसा मूर्ति वेगळा ॥१०॥"
},
{
    "initial":"वाराणशी यात्रें जाईन । प्रयाग तीर्थ पाहीन । त्रिवेणिये स्नान करीन । परि मी वीट नव्हेन ॥",
    "fullAbhang":" वाराणशी यात्रें जाईन । प्रयाग तीर्थ पाहीन । त्रिवेणिये स्नान करीन । परि मी वीट नव्हेन ॥१॥ विठोबा पायीची वीट मी कई बा होईन ॥धृ॥ गोदावरी यात्रें जाईन बारा वरूषांचें फळ लाहीन । अब्जक तीर्थी स्नान करीन । परि मी वीट नव्हेन ॥२॥ मल्लिकार्जुन यात्रें जाईन । श्रीशैल्य शिखर पाहीन । पाताळगंगे स्नान करीन । परि मी वीट नव्हेन ॥३॥ मातापुर यात्रें जाईन । सह्याद्री पर्वत पाहीन । गहनगंगे स्नान करीन । परि ही वीट नव्हेन ॥४॥ कोल्हापूर यात्रें जाईन । महालक्ष्मी पाहीन । विशाळतीर्थी स्नान करीन । परि ही वीट नव्हेन ॥५॥ एका अंगुष्ठीं तप करीन । पृथ्वीपात्राचि लाहीन । देह कर्वतीं देईन । परि मी वीट नव्हेन ॥६॥ बहुतां पुण्यांच्या सायासीं । चरण जोडलें विटेसी । निवृत्तिदासु म्हणे परियेसी । परि मी वीट नव्हेन ॥७॥"
},
{
    "initial":"वाजतसे बोंब कोणी नायकती कानीं । हरि हरि न म्हणती तया थोर झाली हानी ॥",
    "fullAbhang":"वाजतसे बोंब कोणी नायकती कानीं । हरि हरि न म्हणती तया थोर झाली हानी ॥१॥ उठा उठा जागा पाठीं भय आलें मोंठें । पंढरीवांचूनि दुजा ठांव नाहीं कोठें ॥२॥ तापत्रय अग्नीचा लागला वोंणवा । कवण रिघें आड कवण करी सावाधावा ॥३॥ देखोनि एकोनि एक बहिर अंध झाले । विषयाचें लंपट बांधोनि यमपुरीस नेलें ॥४॥ आजा मेला पणजा मेला बाप मसणा नेला । देखत दैखत नातु पणतु तोही वेडा झाला ॥५॥ व्याघ्र लासी भूतें हीं लागताती पाठी । हरिभजन न करा । पाठीं लागलासे काळ दांत खातो करकरां ॥७॥ बापरखुमादेविवरा विठ्ठला शरण । भावें न रिघतां न चुके जन्ममरण ॥८॥"
},
{
    "initial":"जोडूनियां जोडी जेणें हुंडारिली दुरी । भिकेची आवडी तया नावडे पंढरी ॥",
    "fullAbhang":"जोडूनियां जोडी जेणें हुंडारिली दुरी । भिकेची आवडी तया नावडे पंढरी ॥१॥ करंटे कपाळ ज्याचें नाम नये वाचे । सदैव सभाग्य तोचि हरिरंगी नाचे ॥२॥ आपण न करी यात्रा दुजियासी जावो नेदी । विषयांचा लंपट शिकवी कुविद्या कुबुद्धि ॥३॥ ऐसें जें जन्मोनि नर भोगिती अघोर । न करिती तीर्थयात्रा तयां नरकी बिढार ॥४॥ पुंडलिकें भक्ते तारिलें विश्वजनां । वैकुंठीची मुर्ति आणिली पंढरपूर पाटणा ॥५॥ कायावाचा मनें जीवें सर्वस्वें उदार । बापरखुमादेविवरू विठ्ठलाचा वारीकर ॥६॥"
},{
    "initial":"अवघें जेणें पाप नासे । तें हें असे पंढरीसी ॥१॥ गात जागा गात जागा । प्रेम मागा विठ्ठला ॥",
    "fullAbhang":"अवघें जेणें पाप नासे । तें हें असे पंढरीसी ॥१॥ गात जागा गात जागा । प्रेम मागा विठ्ठला ॥२॥ अवघी सुखाची राशी । पुंडलिकाशी वोळली ॥३॥ तुका म्हणे जवळी आलें । उभें ठेलें समचरणीं ॥४॥"
},
{
    "initial":"झळझळित सोनसळा । कळस दिसतो सोज्वळा ॥१॥ बरवें बरवें पंढरपुर । विठोबारायाचें नगर ॥",
    "fullAbhang":"झळझळित सोनसळा । कळस दिसतो सोज्वळा ॥१॥ बरवें बरवें पंढरपुर । विठोबारायाचें नगर ॥२॥ माहेर संतांचे । नामाया स्वामी केशवाचे ॥३॥"
},
{
    "initial":"चला पंढरीसी जाऊं । रखुमादेविवरा पाहूं ॥१॥ डोळे निवतील कान । मना तेथें समाधान ॥",
    "fullAbhang":"चला पंढरीसी जाऊं । रखुमादेविवरा पाहूं ॥१॥ डोळे निवतील कान । मना तेथें समाधान ॥२॥ संता महंता होतील भेटी आनंदे नाचों वाळवंटीं ॥३॥ तें तीर्थांचें माहेर । सर्व सुखाचें भांडार ॥४॥ जन्म नाहीं रे आणिक । तुका म्हणे माझी भाक ॥५॥"
},
{
    "initial":"",
    "fullAbhang":"आधीं रचिली पंढरी । मग वैकुंठ नगरी ॥१॥ जेव्हां नव्हते चराचर । तेव्हां होतें पंढरपुर ॥२॥ जेव्हां नव्हती गोदा गंगा । तेव्हां होती चंद्रभागा ॥३॥  चंद्रभागेचें तटी । धन्य पंढरी गोमटी ॥४॥ नासिलीया भूमंडळ । उरे पंढरीमंडळ ॥५॥ असे सुदर्शनावरी । म्हणुनि अविनास पंढरी ॥६॥ नामा म्हणे बा श्रीहरि । तें म्या देखिली पंढरी ॥७॥"
},
{
    "initial":"",
    "fullAbhang":"कृत त्रेता द्वापार कली । ऐसा चौयुगांचा मेळी । तें महायुग शब्द आढळी । वेदांत शास्त्री ॥१॥ ऐसा ब्रह्मया दिनांतर । तैसीच रात्र एक सहस्त्र  । तिसा दिवसांचा प्रखर । एक मास ॥२॥ ऐसें बारा मास । त्यांचे एक वरुष । शत वरुषें गणित । ज्या प्रळयीं पोहत । मार्क॔डेय उदकीं ॥४॥ ऐसी अठ्ठाविस युगें जाण । पंढरपुरासी झाली पूर्ण । जो कीं ब्रह्मयाचा दिन । प्रळय काळ ॥५॥ नामा म्हणे पंढरीची संख्या । सांगितली संत महंत लोकां । लक्षूनि पादुका । विठोबाच्या ॥६॥"
},
{
    "initial":"",
    "fullAbhang":"ऐका पंढरीचें महिमान । राउळें तितुकें प्रमाण । तेथील तृण आणि पाषाण । तेहि देव जाणावे ॥१॥ ऐसी पंढरी मनीं ध्याती । त्यांसी तिहीं लोकीं गति । तें आणिका तीर्था जाती । ती वंदिती तयांसीं ॥२॥ वाराणसी चालिजे मासा । गोदावरी एक दिवसा । पंढरी पाऊल परियेसा ऐसा ठसा नामाचा ॥३॥ ऐसें शंकर सांगें ॠषीजवळीं । सकळ तीर्थें माध्यान्हकाळीं । येती पुंडलिकाजवळीं । करिती अंघोळी वंदिती चरण ॥४॥ ऐसेनि तीर्थी पाप घडे । असत्य बोलतां जिव्हां झडे । नामा विनवी संतांपुढें  । पंढरी पेठ वोसंडावी ॥५॥"
},{
    "initial":"",
    "fullAbhang":"पाहतां देऊलाची पाठ । तीर्थें घडली तीनशें साठ ॥१॥ स्नान करितां पद्माळें । उद्धरती सर्व कुळें ॥२॥ सन्मुख पाहतां विठाई । त्यासी उपमा द्यावया नाहीं ॥३॥ ऐसा पंढरीचा महिमा । काय वर्णूं म्हणे नामा ॥४॥"
},{
    "initial":"",
    "fullAbhang":"आषाढी कार्तिकी विसरुं नका मज । सांगतसे गुज पांडुरंग ॥१॥ पतितपावन मी तो आहे खरा । तुमचेनि बरा दिसतसें ॥२॥ तुम्हीं जातां गांवा हुरहुर माझे जीवा । भेटाल केधवा मजलागीं ॥३॥ धांवोनियां देव गळां घालीं मिठी । स्फुंदस्फुंदून गोष्टी बोलतसे ॥४॥ तिन्ही त्रिभुवनीं मज नाहीं कोणी । म्हणे चक्रपाणि नामयासी ॥५॥"
},{
    "initial":"",
    "fullAbhang":"आषाढी कार्तिकी हेचि पंढरपुर सुगी । शोभा पांडुरंगी घनवटे ॥१॥ संतांची दर्शनें हेचि पीक जाणा । देतां अलिंगन देह निवे ॥२॥ देह निवे किती नवल सांगावें । जीवासी दुणावें ब्रह्मानंद ॥३॥ नामा म्हणे यासी मूळ पांडुरंग । त्याचेनि अव्यंग सुख आम्हां ॥४॥"
},
{
    "initial":"",
    "fullAbhang":"हेंचि देवा पैं मागत । चरणसेवा अखंडित ॥१॥ वास द्यावा पंढरीचा । सदा संग हरिदासांचा ॥२॥ जन्म हो कां भलते याति । परि मी न चुकें हरिभक्ति ॥३॥ नामा म्हणे कमळापती । हेंचि द्यावे पुढतोपुढती ॥४॥"
},
{
    "initial":"",
    "fullAbhang":"पंढरीच्या सुखा अंतपार नाहीं लेखा । शेषां सहस्त्रमुखां न वर्णवेचि ॥१॥ पंढरीच्या सुखा तोचि अधिकारी । जन्मोजन्मी वारी घडली तयां ॥२॥ पंढरीस जातां प्रेम उचंबळत । आनंदे गर्जत नामघोष ॥३॥ विश्वमूर्ति विठो विश्वंभर देखें । विसरला दुःखें देहभाव ॥४॥ नामा म्हणे त्याचा होईन चरणरज । नुपेक्षील मज पांडुरंग ॥५॥"
},{
    "initial":"",
    "fullAbhang":"उठाउठी अभिमान । जाय ऐसे स्थळ कोण ॥१॥ तें या पंढरीस घडे । खळा पाझर रोकडे ॥२॥ नेत्रीं अश्रूंचिया धारा । कोठे रोमांच शरीरा ॥३॥ तुका म्हणे काला । कोठे अभेत देखिला ॥४॥"
},{
    "initial":"",
    "fullAbhang":"होय होय वारकरी । पाहें पाहे रे पंढरी ॥१॥ काय करावीं साधनें । फळ अवघेंचि येणें ॥२॥ अभिमान नुरे कोड अवघेचि पुरे ॥३॥ तुका म्हणे डोळा । विठो बैसला सांवळा ॥४॥"
},{
    "initial":"",
    "fullAbhang":"तेथें सुखाची वसती । गाती वैष्णव नाचती । दिंड्या पताका झळकती । जें गर्जती हरिनामें ॥१॥ दोषा झाली घे घे मारी । पळती भरले दिशा चारी । न येती माघारीं नाहीं उरी परताया ॥२॥ विसरोनि देवपणा । उभा पंढरीचा राणा । विटोनि निर्गुणा रुप धरिवें गोजिरें ॥३॥ पोट सेवितां न धाये । भूक भुकेलीच राहे । तुका म्हणे पाहे । कोण वास मुक्तीची ॥४॥"
},
{
    "initial":"",
    "fullAbhang":"आवडे पंढरी भीमा पांडुरंग ।  चंद्रभागा लिंग पुंडलिक ॥१॥ कामधेनु कल्पतरु चिंतामणी । आवडीची धणी पुरविती ॥२॥ तुका म्हणे जीवा थोर झालें सुख । नाठवे हें भूक तहान कांहीं ॥३॥"
},
{
    "initial":"",
    "fullAbhang":"पंढरीची वारी आहे माझे घरीं आणिक न करीं तीर्थव्रत ॥१॥ व्रत एकादशी करीन उपवाशी । गाईन अहर्निशीं मुखीं नाम ॥२॥ नाम विठोबाचें घेईन मी वाचें । बीज कल्पांतीचें तुका म्हणे ॥३॥"
},{
    "initial":"",
    "fullAbhang":"सुखरूप ऐसें कोण दुजें सांगा । माझ्या पांडुरंगासारिखें तें ॥१॥ नलगे हिंडणें मुंडणें तें काहीं । साधनांची नाहीं आटाआटी ॥२॥ चंद्रभागें स्नान विधी तो हरिकथा समाधान चित्ता सर्वकाळ ॥३॥ तुका म्हणे काळा वैकुंठी दुर्लभ । विषेश हा लाभ संतसंगे ॥४॥"
},{
    "initial":"",
    "fullAbhang":"कार्तिकीचा सोहळा । चला जाऊं पाहूं डोळां । आलें वैकुंठ जवळां । सन्निध पंढरीये ॥१॥ पीक पिकलें घुमरी । प्रेम न समाये अंबरी । अवघी मातली पंढरी । घरोघरी सुकाळ ॥२॥ चालती स्थिर स्थिर । गरुडटक्यांचे भार । गर्जती गंभीर । टाळ श्रुति मृदंग ॥३॥ मिळालिया भद्रजाती । कैसा आनंदे डुल्लती । शूर उठावती । एक एक आगळे ॥४॥ नामामृत कल्लोळ । वृंदें कोंदली सकळ । आलें वैष्णवदळ । कळिकाळ कांपती ॥५॥ आस करिती ब्रह्मादिक । देखोनि वाळवंटीचें सुख धन्य धन्य मृत्युलोक । म्हणती भाग्याचा कैसा ॥६॥ मरण मुक्ती वाराणसी । पितृॠण गया नासी । उधार नाहीं पंढरीसी । पायापाशीं विठोबाच्या ॥७॥ तुका म्हणे आम्हां चिंता । सकळ सिद्धिंचा दाता । तो सर्वथा नुपेक्षी ॥८॥"
},{
    "initial":"",
    "fullAbhang":"जया दोषां परिहार । नाहीं नाहीं धुंडितां शास्त्र । तें हरती अपार । पंढरपुर देखलिया ॥१॥ धन्य धन्य भीमातीर चंद्रभागा सरोवर । पद्मतीर्थी विठ्ठल वीर क्रीडास्थळ वेणुनाद ॥२॥ सकळ तीर्थांचे माहेर भूवैकुंठ निर्विकार । होतो नामाचा गजर । असुरकाळ कांपती ॥३॥ नाहीं उपमा द्यावया । सम तुल्य आणिका ठाया । धन्य धन्य जया । जें पंढरपूर देखती ॥४॥ उपजोनी संसारी । एक वेळ पाहें पां पंढरी । महादोषां कैची उरी । देवभक्त देखिलिया ॥५॥ ऐसी विष्णुची नगरी । चतुर्भुज नरनारी । सुदर्शन घरटी करी । रीघ न पुरे कळिकाळा ॥६॥ तें सुख वर्णावया गति । एवढी कैंची मज मति जें पंढरपुरा जाती । तें पावती वैकुंठ ॥७॥ तुका म्हणे या शब्दाचा । जया विश्र्वास नाहीं साचा । तो अधम जन्मांतरींचा । जया पंढरी नावडे ॥८॥"
},{
    "initial":"",
    "fullAbhang":" पंढरीचा महिमा । देतां आणिक उपमा ॥१॥ ऐसा ठाव नाहीं काओठें । देव उभाउभीं भेटें ॥२॥ आहेति सकळ । तीर्थें काळें देती फळ ॥३॥ तुका म्हणे पेठ । भूमीवरी हें वैकुंठ ॥४॥"
},{
    "initial":"",
    "fullAbhang":"उदंड पाहिलें उदंड ऐकिलें । उदंड वर्णिलें क्षेत्रमहिमे ॥१॥ ऐसी चंद्रभागा ऐंसे भीमातीर । ऐसा विटेवर देव कोठें ॥२॥ ऐसें संतजन ऐसें हरिदास । ऐसा नामघोष सांगा कोठे ॥३॥ तुका म्हणे आम्हां अनाथाकारणें । पंढरी निर्माण केली देवें ॥४॥"
},{
    "initial":"",
    "fullAbhang":"आमुची मिरासी पंढरी । आमुचें घर भीमातीरीं ॥१॥ पांडुरंग आमुचा पिता । रखुमाई आमुची माता ॥२॥ भाऊ पुंडलीक मुनि । चंद्रभागा आमुची बहीणी ॥३॥ तुका जुनाट मिराशी । ठाव दिला पायांपाशीं ॥४॥"
},{
    "initial":"",
    "fullAbhang":"वाराणसी गया पहिली द्वारका । परि नये तुका पंढरीच्या ॥१॥ पंढरोसी नाहीं कोणा अभिमान । पायां पडे जन एकमेकां ॥२॥ तुका म्हणे जाय एकवेळ पंढरी । तयाचिये घरीं यम नये ॥३॥"
}
]

