[
    {
        "initial": "संतभार पंढरीत । कीर्तनाचा गजर होत ॥१॥ तेथें असे देव उभा । जैशी समचरणांची शोभा ॥",
        "fullAbhang": "संतभार पंढरीत । कीर्तनाचा गजर होत ॥१॥ तेथें असे देव उभा । जैशी समचरणांची शोभा ॥२॥ रंज भरे कीर्तनांत । प्रेमें हरिदास नाचत ॥३॥ सखा विरळा ज्ञानेश्वर । नामयाचा जो जिव्हार ॥४॥ ऐशा संता शरण जावे । जनी म्हणे तया ध्यावें ॥५॥"
    },
    {
        "initial": "कृपाळू सज्जन तुम्ही संतजन । हेंचि कृपादाप तुमचें मज ॥",
        "fullAbhang": "कृपाळू सज्जन तुम्ही संतजन । हेंचि कृपादाप तुमचें मज ॥१॥ आठवण तुम्ही द्यावी पांडुरंगा । कींव माझी सांगा काकुलती ॥२॥ अनाथ अपराधी पतित आगळा । परि पायांवेगळा नका करुं ॥३॥ तुका म्हणे तुम्ही निरविल्यावरी । मग मज हरि उपेक्षीना ॥४॥"
    },
    {
        "initial": "आकल्प आयुष्य व्हावें तया कुळा । माझीया सकळां हरीच्या दासा ॥",
        "fullAbhang": "आकल्प आयुष्य व्हावें तया कुळा । माझीया सकळां हरीच्या दासा ॥१॥ कल्पनेची बाधा न हो कोणे काळीं । हें संतमंडळी सुखी असो ॥२॥ अहंकाराचा वारा न लागो राजसा । माझ्या विष्णुदासां भाविकांसी ॥३॥ नामा म्हणे तयां असावें कल्याण । ज्या मुखीं निधान पांडुरंग ॥४॥"
    },
    {
        "initial": "तुमचिये दासीचा दास करुनि ठेवा । आशिर्वाद द्यावा हाचि मज ॥",
        "fullAbhang": "तुमचिये दासीचा दास करुनि ठेवा । आशिर्वाद द्यावा हाचि मज ॥१॥ नवविधा काय बोलिली जें भक्ति । द्यावी माझ्या हातीं संतजनीं ॥२॥ तुका म्हणे तुमच्या पायांच्या आधारे । उतरेन खरें भवनदी ॥३॥"
    },
    {
        "initial": "ठाकलोंसें द्वारी । उभा याचक भिकारी ॥१॥ मज भीक कांहीं देवा । प्रेम भातुकें पाठवा ॥",
        "fullAbhang": "ठाकलोंसें द्वारी । उभा याचक भिकारी ॥१॥ मज भीक कांहीं देवा । प्रेम भातुकें पाठवा ॥२॥ याचकाचा भार । घेऊं नये येरझार ॥३॥ तुका म्हणे दान । सेवा घेतल्यावांचून ॥४॥"
    },
    {
        "initial": "हेचिं जतन करा दान । धरूनि चरण राहिलों तें ॥१॥ घ्यावी माझ्या हातें सेवा । हेंचि देवा विनवणी ॥",
        "fullAbhang": "हेचिं जतन करा दान । धरूनि चरण राहिलों तें ॥१॥ घ्यावी माझ्या हातें सेवा । हेंचि देवा विनवणी ॥२॥ आणिक कांहीं न घाली भार । बहुत फार सांकडे ॥३॥ तुका तुमचा म्हणवी दास । त्याची आस पुरवावी ॥४॥"
    },
    {
        "initial": "हेंचि व्हावी माझी आस । जन्मोजन्मीं तुझा दास ॥१॥ पंढरीचा वारकरी । वारी चुको नेदी हरी ॥",
        "fullAbhang": "हेंचि व्हावी माझी आस । जन्मोजन्मीं तुझा दास ॥१॥ पंढरीचा वारकरी । वारी चुको नेदी हरी ॥२॥ संतसंग सर्वकाळ । अखंड प्रेमाचा सुकाळ ॥३॥ चंद्रभागें स्नान । तुका मागे हेंचि दान ॥४॥"
    },
    {
        "initial": "शेवटींची विनवणी । संतजनीं नरिसावी ॥१॥ विसर तो न पडावा । माझा देवा तुम्हासीं ॥",
        "fullAbhang": "शेवटींची विनवणी । संतजनीं नरिसावी ॥१॥ विसर तो न पडावा । माझा देवा तुम्हासीं ॥२॥ पुढें फार बोलों काई । अवघे पायीं विदित ॥३॥ तुका म्हणे पडिलों पाया । करा छाया कृपेची ॥४॥"
    },
    {
        "initial": "द्वारपाळ विनंती करी । उभें द्वारीं राउळ ॥१॥ आपुलिया शरणागता । वाहों चिंता नेदावी ॥",
        "fullAbhang": "द्वारपाळ विनंती करी । उभें द्वारीं राउळ ॥१॥ आपुलिया शरणागता । वाहों चिंता नेदावी ॥२॥ वचना या चित्त द्यावे । असों ठावें तुम्हासीं ॥३॥ तुका म्हणे कृपासिंधु । दीनबंधू केशवा ॥४॥"
    },
    {
        "initial": "असो मंत्रहीन क्रिया । नका चर्या विचारु ॥१॥ सेवेमधीं जमा धरा । कृपा करा शेवटी ॥",
        "fullAbhang": "असो मंत्रहीन क्रिया । नका चर्या विचारु ॥१॥ सेवेमधीं जमा धरा । कृपा करा शेवटी ॥२॥ विचारुनी ठायाठाव । येथें भाव राहिला ॥३॥ आतां तुकयापाशीं हेवा । नाहीं देवा तांतडी ॥४॥"
    },
    {
        "initial": "आतां घेई माझे । भार सकळही ॥१॥ काय करीसी होई वाड । आलो पोटासी दगड ॥",
        "fullAbhang": "आतां घेई माझे । भार सकळही ॥१॥ काय करीसी होई वाड । आलो पोटासी दगड ॥२॥ तूंचि डोळे वाती । होई दीपक सांगती ॥३॥ तुका म्हणे काहीं । विचाराया चाड नाहीं ॥४॥"
    },
    {
        "initial": "पाहें पां ध्वजेचें चिरगुट । राया जतन करितां कष्ट ॥१॥ तैसा मी एक पतीत । परि तुझा मुद्रांकित ॥",
        "fullAbhang": "पाहें पां ध्वजेचें चिरगुट । राया जतन करितां कष्ट ॥१॥ तैसा मी एक पतीत । परि तुझा मुद्रांकित ॥२॥ मसीपत्र तें केवढे । राहो चालवी आपुल्या पाडें ॥३॥ बापरखुमादेविवरुदा । सांभाळावें आपुल्या ब्रिदा ॥४॥"
    },
    {
        "initial": "पायांच्या प्रसादे । कांही बोलिलों विनोदे ॥१॥ मज क्षमा करणें संतीं । नव्हें अंगभूत युक्ति ॥",
        "fullAbhang": "पायांच्या प्रसादे । कांही बोलिलों विनोदे ॥१॥ मज क्षमा करणें संतीं । नव्हें अंगभूत युक्ति ॥२॥ नव्हे हा उपदेश । तुमचे बडबडिलों शेष ॥३॥ तुमचे कृपेचें पोसणे । जन्मोजन्मीं तुका म्हणे ॥४॥"
    },
    {
        "initial": "हेचि दान देगा देवा । तुझा विसर न व्हावा ॥१॥ गुण गाइन आवडी । हेंचि माझी सर्व जोडी ॥",
        "fullAbhang": "हेचि दान देगा देवा । तुझा विसर न व्हावा ॥१॥ गुण गाइन आवडी । हेंचि माझी सर्व जोडी ॥२॥ नलगे मुक्ति आणि संपदा । संतसंग देई सदा ॥३॥ तुका म्हणे गर्भवासी । सुखें घालावें आम्हासी ॥४॥"
    },
    {
        "initial": "बोलिलीं लेकुरे । वेडी वांकुडीं उत्तरे ॥१॥ करा क्षमा अपराध । महाराच तुम्ही सिद्ध ॥",
        "fullAbhang": "बोलिलीं लेकुरे । वेडी वांकुडीं उत्तरे ॥१॥ करा क्षमा अपराध । महाराच तुम्ही सिद्ध ॥२॥ नाहीं विचारिला अधिकार म्यां आपुला ॥३॥ तुका म्हणे ज्ञानेश्वरा । राखा पायापें किंकरा ॥४॥"
    }
]