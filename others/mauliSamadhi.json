[{
    "initial":"मंगळमूर्ति सुखधामा । भक्तांचिया कल्पद्रूमा । निवृत्तीचिया पुरुषोत्तमा । नमो तुज ॥",
    "fullAbhang":"मंगळमूर्ति सुखधामा । भक्तांचिया कल्पद्रूमा । निवृत्तीचिया पुरुषोत्तमा । नमो तुज ॥१॥ विद्यासागरा वैरागरा । संकटीं माउली ज्ञानेश्वरा । भरित दाटलें अंबरा । तो तूं योगेश्वरा मोक्षदायी ॥२॥ मति चालविली रसाळ । संत श्रोतियां केला सुकाळ । दिधलें पुरुषार्थाचें बळ । तें तूं केवळ संजीवन ॥३॥ अमृतानुभव आनंदलहरी । ग्रंथ सिद्ध केला ज्ञानेश्वरी । संस्कृत प्राकृत वैखरी । वदविली माझी ॥४॥ आतां मोक्षाचिया वाटा । पाहिला षड्चक्र चोहटा । आज्ञा द्यावी वैकुंठा । ज्ञानदेव म्हणे ॥५॥"
},
{
    "initial":"",
    "fullAbhang":"अष्टोत्तरे तीर्थें सारी । ओघें आली अलंकापुरीं । वाद्यें वाजताती गजरीं । कीर्तन लहरी अमृताची ॥१॥ जैसा कस्तुरीचा सुजंधु । अनुभवी न म्हणतीच बध्दु । तैसा औटपिटाचा नादु । आठवी गोविंदुआवडीने ॥२॥ बौध्द अवतार चक्रपाणी । सत्रावी कळा माय रुक्मिणी । जाणत असे अंतःकरणी । भक्त इच्छा ॥३॥ भावें विठ्ठलें केली गोष्टी । ज्ञानदेवें अपूर्व इच्छिले पोटीं । जावें उठाउठीं । समुदायेसी ॥४॥"
},
{
    "initial":"",
    "fullAbhang":"विठ्ठल रुक्मिणीसहित गरुड हनुमंत । आणिक संतमहंत जमा झाले ॥१॥ परिसा भागवत नामा पुंडलिक । पताकांसहित उठावले ॥२॥ गंधर्व आणि देव आले सुरगण । चालली विमानें अलंकापुरी ॥३॥ लहान थोर सारे आले ॠषीश्र्वर उतरले भार वैष्णवांचे ॥४॥ नामा म्हणे देवा दिसती तातडी । जाती मज घडी युग ऐसी ॥५॥"
},
{
    "initial":"",
    "fullAbhang":"पंढरीचा पोहा आला अलंकापुरी । पंच कोसावरी साधुजन ॥१॥ पांडुरंगा संगे वैष्णवांचे भार । दिंड्या तें बाहेर निघाल्यासे ॥२॥ पताकांचे भार निघालें बाहेर । भेटती ॠषीश्वर पांडुरंगा ॥३॥ अविघिया भेटी झाल्या त्या बाहेरी । मग अलंकापुरी येते झाले ॥४॥ सोपानानें मग केला नमस्कार उतरिलें पार पांडुरंगा ॥५॥"
},
{
    "initial":"",
    "fullAbhang":"हरिहर विधाता आले अलंकापुरी । इंद्रायणी तीरीं एक थाटीं ॥१॥ योगियांचा सखा कोठें ज्ञानेश्वर । जाती ॠषीश्वर भेटावया ॥२॥ शून्यचिया पोटीं निरंजन गुंफा । ज्ञानयज्ञ सोपा सिद्ध केला ॥३॥ उन्मनीं निद्रा लागलीसे फार । स्वरुपीं ज्ञानेश्वर जागा झाला ॥४॥ नामा म्हणे देवा भली केली बुद्धी । लागली समाधि ज्ञानदेवा ॥५॥"
},{
    "initial":"",
    "fullAbhang":"धन्य इंद्रायणी पिंपळाचा पार । धन्य ज्ञानेश्वर पुण्यभुमी ॥१॥ धन्य भागिरथी मनकर्णिका वोघा । आणिक हो गंगा त्रिवेणी त्या ॥२॥ धन्य ॠषीश्वर धन्य पांडुरंग । मिळालें तें संत अलंकापुरी ॥३॥ नामा म्हणे धन्य भाग्याचे हें संत । झाला पहा एकांत ज्ञानोबाचा ॥४॥"
},{
    "initial":"",
    "fullAbhang":"कैलासाचा वास अधिक सिद्ध बेट । विष्णूचें वैकुंठ पुरातन ॥१॥ भुमिवरी पंढरी तैसी अलंकापुरी । पंच कोशावरी पुण्यभुमी ॥२॥ सुखाची हें मूर्ति निळकंठलिंग । चक्रतीर्थ सांग मोक्ष भेटे ॥३॥ परमार्थ सुअर्थ देखतांचि संत । सांगितली मात अनुभवाची ॥४॥ नामा म्हणे देवा हे स्थळ चांगले । चित्त मन रंगले ज्ञानोबाचें ॥५॥"
},{
    "initial":"",
    "fullAbhang":" पुसताती संत सांगा देवा मातें । पूर्वी येथें होते कोण क्षेत्र ॥१॥ देव म्हणे स्थळ सिद्ध हें अनादी । येथेंच समाधि ज्ञनदेवा ॥२॥ अष्टात्तरशें वेळां साधिली समाधि । ऐसें हें अनादि ठाव असे ॥३॥ नामा म्हणे देवा सांगितलें उत्तम । ज्ञान अंजन सुगम देखों डोळां ॥४॥"
},{
    "initial":"",
    "fullAbhang":"देव म्हणे नामया ब्रह्मक्षेत्र आदी । येथेंचि समाधि ज्ञानदेवा ॥१॥ चौयुगां आदि स्थळ पुरातन । गेले तें नेमून मुनिजन ॥२॥ चालिले सकळ झालें तें विकळ । अनादि हें स्थळ ज्ञानदेवा ॥३॥ नामा म्हणे आम्हा सांगितले हरि । दीर्घ ध्वनि करी वोसंडोनि ॥४॥"
},{
    "initial":"",
    "fullAbhang":""
}]

