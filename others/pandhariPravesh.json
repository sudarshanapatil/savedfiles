[{
    "initial":"",
    "fullAbhang":"पावलों पंढरी वैकुंठभुवन । धन्यआजि दिन सोनियाचा ॥धृ॥ पावलों पंढरी आनंदगजरें । वाजतील तुरें शंखभेरी ॥२॥ पावलों पंढरी क्षेम अळिंगनीं ।  संत या सज्जनीं निवविलो ॥३॥ पावलों पंढरी पार नाहीं सुखा । भेटला हा सखा मायबाप॥ ॥४॥ पावलों पंढरी येरझार खुंटली । माउली वोळली प्रेमपान्हा ॥५॥ पावलों पंढरी आपुलें माहेर । नाहीं संवसार तुका म्हणे ॥६॥"
},
{
    "initial":"",
    "fullAbhang":"भागल्यांचा तूं विसांवा । करीन नावां निंबलोण ॥१॥ परमानंदा पुरूषोत्तमा । हरि या श्रमापासोनि ॥२॥ अनाथांचा अंगीकार । करितां भार न मानिसी ॥३॥ तुका म्हणे इच्छा पुरे । ऐसी धुरे हें विठ्ठलें ॥४॥"
},
{
    "initial":"",
    "fullAbhang":"शेवट तो भला । माझा बहु गोड झाला ॥१॥ आलों निजाच्या माहेरा । भेटी रखुमाईच्या वरा ॥२॥ परिहार झाला । अवघ्या दुःखाचा मागिला ॥३॥ तुका म्हणे वाणी । गेली आतां घेऊ धणी ॥४॥"
},
{
    "initial":"",
    "fullAbhang":"विठोबा विसांविया विसांविया । पडों देई पायां ॥१॥ बहु खेद क्षीण । आलों सोसुनियां वन ॥२॥ बहुतां काकुलती । आलों सोसुनियां फजिती ॥३॥ केली तुजसाठीं । तुका म्हणे येवढी आटी ॥४॥"
},
{
    "initial":"",
    "fullAbhang":"करोत तपादि साधनें । कोणी साधोत गोरांजनें ॥१॥ आम्ही न वजों तयां वाटा । नाचुं पंढरी चोहटां ॥२॥ पावोत आत्मस्थिति । कोणी म्हणोत उत्तम मुक्ति ॥३॥ तुका म्हणे छंद । आम्हा हरीच्या दासां निंद्य ॥४॥"
},
{
    "initial":"",
    "fullAbhang":"गाऊं नाचूं विठो तुझा करूं अनुवाद । जिकडें पाहें तिकडे सर्वमय गोविंद ॥१॥ आनंद रे विठोबा झाला माझे मनीं । देखिली लोचनीं विटेसहित पाउलें ॥२॥ न करीं तपसाधन मुक्तीचें सायास । हाचि जन्मोजन्मीं गोड भक्तीचा रस ॥३॥ तुका म्हणे आम्हां प्रेमा उणें तें काई । पंढरीचा राणा सांठविला हृदयीं ॥४॥"
},{
    "initial":"",
    "fullAbhang":"सत्यज्ञानानंद गगनाचें प्रावर्ण । नाहीं रुप वर्ण गुण जेथें ॥१॥ तो हा रे श्रीहरि पाहिला डोळेभरी । पाहतें पाहणें दुरी सारोनिया ॥२॥ ज्ञानदेव म्हणे ज्योतीची निजज्योती । तें हें उभी मूर्ति विटेवरी ॥३॥"
},
{
    "initial":"",
    "fullAbhang":"देह जावो अथवा राहो । पांडुरंगी दृढ भावो ॥१॥ चरण नसोडी सर्वथा । तुझी आण पंढरीनाथा ॥२॥ वदनीं तुझें मंगळनाम । हृदयी अखंडित प्रेम ॥३॥ नामा म्हणे केशवराजा । केला नेम चालवीं माझा ॥४॥"
},{
    "initial":"",
    "fullAbhang":"अवघींच तीर्थें घडली एक वेळां । चंद्रभागा डोळां देखलिया ॥१॥ अवघीच पापें गेली दिगांतरीं । वैकुंठ पंढरी देखलिया ॥२॥ अवघिया संता एक वेळां भेटी । पुंडलिक दृष्टी देखलिया ॥३॥ तुका म्हणे जन्मा आल्याचें सार्थक । विठ्ठलची एक देखलिया ॥४॥"
}]