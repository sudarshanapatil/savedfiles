[{
    "initial":"",
    "fullAbhang":"मुका झालों वाचा गेली ॥धृ॥ होतो पंडीत महाज्ञानी । दशग्रंथ षड्शास्त्र पुराणीं । चारी वेद मुखोद्गत वाणी । गर्वामध्ये झाली सर्व हानीं ॥१॥ जिव्हा लांचावली भोजना । दुग्ध घृत शर्करा पक्वान्ना । निंदिलें उपान्ना । तेणें पातलों मुखबंधना ॥२॥ साधु संतांची निंदा केली । हरिभक्तांची स्तुति नाही केली । तेणें वाचा पंगू झाली । एकाजनार्दनी कृपा लाधली ॥३॥"
},{
    "initial":"",
    "fullAbhang":"बहिरा झालें या जगीं ॥धृ॥ नाहीं ऐकिले हरिकीर्तन । नाहीं केलें पुराण श्रवण । नाहीं वेदशास्त्र पठण । गर्भी बहिरा झालों त्या गुणे ॥१॥ नाहीं संतकीर्ति श्रवणीं आली । नाही साधूसेवा घडियेली । पितृवचनाची पाठ दिधली । तिर्थे व्रतें असोनि त्यगिलीं ॥२॥ माता माउली पाचारितां । शब्द नाहीं दिला मागुता । बहिरा झालो नरदेहीं येतां एका जनार्दनी स्मरेन आतां ॥३॥"
}]