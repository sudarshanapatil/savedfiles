[{
    "initial":"मनु राजा एक देहपुरी । असे नांदतु त्यासि दोघी नारी । ",
    "fullAbhang":"मनु राजा एक देहपुरी । असे नांदतु त्यासि दोघी नारी । पुत्र पौत्र संपन्न भारी । तेणे कृपा केली आह्मांवरी गा॥१॥ह्मणउनि आलों या देशा । होत नाहीं तरी भुललों दिशा । दाता तो मज भेटला इच्छा । येउनि मारग दाविला सरिसा गा॥धु,॥सवें घेउनि चौघेजण । आला कुमर सुलक्षण । कडे चुकवुनि कांटवण। ऐका आणिली तीं कोण कोण गा ॥२॥ पुढें भक्तीनें धरीलें हातीं । मागें ज्ञान वैराग्य धर्म येती । स्थिर केलीं जीं आचपळें होतीं । सिद्ध आणुनि लाविली पंथीं गा ॥३॥ केले उपकार सांगों काय । बाप न करी ऐसी माय । धर्मे त्याच्या देखियेले पाय । दिले अखय भय वारुनि दान गा ॥४॥ होतों पीडत हिंडतां गांव | पोट भरेना राहावया ठाव । तो येणे अवघा संदेह । म्हणे फेडियेला तुकयाचा बंधव गा ॥५॥"
},
{
    "initial":"गात वासुदेव मी ऐका । चित्त ठेवुनि ठायीं भावें एका ।",
    "fullAbhang":"गात वासुदेव मी ऐका । चित्त ठेवुनि ठायीं भावें एका । डोळे झाकुनि रात्र करूं नका । काळ करीत बैसला लेखा गा ॥१॥ राम राम स्मरा आधीं । लाहो करा गांठ घाला मूळबंदीं। सांडावा उगिया उपाधी ।। लक्ष लावुनि राहा गोविंदीं गा॥धु,॥ ऐसा अल्प मानवी देह । शत गणिलें अर्ध रात्र खाय । पुढे बालत्व पीडा रोग क्षय ।। काय भजनासि उरलें तें पाहेंगा ॥२॥क्षणभंगुर नाहीं भरवसा॥व्हारे सावध सोडा माया आशा । न चळे बळ पडेल मग फासा । पुढे हुशार थोर आहे वोळसा गा॥३॥कांहीं थोडें बहुत लागपाठ ।। करा भक्ती भाव धरा बळकट । तन मन ध्यान लावुनियां नीट । जर असेल करणे गोड शेवट गा॥४॥विनवितों सकळां जनां ।। कर जोडुनि थोरां लाहनां |दान इतुलें द्या मज दीना । म्हणे तुकयाबंधु राम ह्मणा गा॥५॥"
},
{
    "initial":"गेले टळले पाहार तीन । काय निदसुरा अझुन ।",
    "fullAbhang":"गेले टळले पाहार तीन । काय निदसुरा अझुन । जागे होउनि करा कांहीं दान । नका ऐकोनि झाकों लोचन गा ॥१॥हरी राम कृष्ण वासुदेवा ।। जाणवितसें जना । चिपळ्या टाळ हातीं मुखीं घोष । नारायणा गा ॥धु,॥ जें टाकेल कोणा कांहीं । फळ पुष्प अथवा तोय । द्या परी मीस घेऊं नका भाई । पुढें विन्मुख होतां बरें नाहीं गा ॥२॥ देवाकारणे भाव तस्मात ।  द्यावें न लगे फारसें वित्त । जालें एक चित्त तरी बहुत । तेवढएासाठीं नका करूं वाताहात गा ॥३॥आलों येथवरी बहु सायासें ।। करितां दान हें चि मागावयास । नका भार घेऊं करूं निरास । धर्म सारफळ संसारास गा ॥४॥ आतां मागुता येईल फेरा । हें तों घडे या नगरा । म्हणे तुकयाबंधु धरा । ओळखी नाहीं तरी जाल अघोरा गा ||५||"
},
{
    "initial":"राम राम दोनी अक्षरें । सुलभ आणि सोपारें ।",
    "fullAbhang":"राम राम दोनी अक्षरें । सुलभ आणि सोपारें । जागा मागिले पाहारें । सेवटिचेंगोड तेंचि खरेंगा ॥१॥राम कृष्ण वासुदेवा । जाणवी जनासि ।। वाजवी चिपिळया । टाळ घागां याघोर्षे गा ॥धु,॥ गाय वासुदेव वासुदेवा । भिन्न नाहीं आणिका नांवा । दान जाणोनियां करीं आवा ।। न ठेवीं उरीं कांहीं ठेवा गा ॥२॥ एक वेळा जाणविती । धरूनियां राहा चित्तीं । नेघे भार सांडीं कामा हातीं। नीज घेउनि फिरती गा ॥३॥ सुपात्रीं सर्व भाव । मी तों सर्व वासुदेव । जाणती कृपाळु संत महानुभाव । जया भिन्न भेद नाहीं ठाव गा॥४॥शूर दान जीवें उदार । नाहीं वासुदेवी विसर । कीतिन वाढे चराचर । तुका म्हणे तया नमस्कार गा ॥५॥"
},
{
    "initial":"बोल बोले अबोलणे । जागें बाहेर आंत निजेलें ।",
    "fullAbhang":"बोल बोले अबोलणे । जागें बाहेर आंत निजेलें । कैसें घरांत घरकुल केलें । नेणीं आंधार ना उजेडलें गा ॥१॥ वासुदेव करित फेरा । वाडियांत बाहेर दारा । कोणी कांहीं तरी दान करा । जाब नेदा तरी जातों सामोरा गा ॥धु,॥ हातीं टाळ दिंडी मुखीं गाणे । गजर होतो बहु मोठ्यांनें । नाहीं निवडीली थोरलहानें । नका निजों भिकेच्या भेणें गा ॥२॥ मी तो वासुदेव तत्वता कळों येईल विचारीतां । आहे ठाऊका सभाग्या संतां । नाहीं दुजा आणीक मागता गा ॥३॥ काय जागाचि निजलासी । सुनें जागोन दारापासीं । तुझ्या हितापाठीं करी व्यास व्यासी । भेटी न घेसी वासुदेवासी गा ॥४॥ ऐसें जागविलें अवघे जन।। होतें संचित तीही केलें दान । तुका म्हणे दुबळी कोणकोण । गेलीं वासुदेवा विसरून गा॥५॥"
},{
    "initial":"रामकृष्ण गीती गात । टाळ चिपळएा वाजवीत ।",
    "fullAbhang":"रामकृष्ण गीती गात । टाळ चिपळएा वाजवीत । छंदें आपुलिया नाचत । नीज घेऊनि फिरत गा ॥१॥ जनीं वनीं हा अवघा देव । वासनेचा हा पुसावा ठाव । मग वोळगती वासुदेव । ऐसा मनीं वसुं द्यावा भाव गा॥धु,॥निज दासाची थोर आवडी । वासुदेवासि लागली गोडी । मुखीं नाम उच्चारी घडोघडीं । ऐसी करा हे वासुदेवजोडी गा ॥२॥ अवघा सारूनि सेवट जाला । प्रयत्न न चले कांहीं केला । जागा होई सांडुनि झोपेला । दान देई वासुदेवालागा ॥३॥तुका म्हणेरे धन्य त्याचें जिणें । जींहीं घातलें वासुदेवा दान । त्याला न लगे येणे जाणें । जालें वासुदेवीं राहणे गा ॥४॥"
},{
    "initial":"धन्य जगी तोचि एक हरिरंगी नाचे। रामकृष्ण वासुदेव सदा स्मरे वाचें ॥",
    "fullAbhang":"धन्य जगी तोचि एक हरिरंगी नाचे। रामकृष्ण वासुदेव सदा स्मरे वाचें ॥१॥ सुखदुःख समान सकळ जीवांचा कृपाळा । ज्ञानाचा उद्वोध भक्तिप्रेमाचा कल्लोळ ॥२॥ विषयीं विरक्त जया नाहीं आपपर । संतुष्ट सर्वदा स्वयें व्यापक निर्धार ॥३॥ जाणीव शहाणीव ओझें सांडोनिया दुरी । आपण वस्तीकर वर्ततसे संसारीं ॥४॥ एका जनार्दनीं नित्य हरीचें कीर्तन । आसनीं शयनीं सदा हरीचें चिंतन ॥५॥"
},{
    "initial":"कर जोडूनि विनवितों तुम्हा । नका गुंतूं संसारश्रमा ।",
    "fullAbhang":"कर जोडूनि विनवितों तुम्हा । नका गुंतूं संसारश्रमा । नका गुंतूं विषयकामा । तुम्ही आठवा मधुसूदना ॥१॥ तुम्हीं वासुदेव वासुदेव म्हण । तुम्ही वासुदेव वासुदेव म्हण॥धृ॥ नरदेह दुर्लभ जाणा। शत वर्षांची गणना । त्यामध्यें दु:ख यातना । तुम्ही आठवा मधुसुदना ॥३॥नलगे तीर्थांचें भ्रमण । नलगे दंडण मुंडण । नलगे पंचाग्नी साधन ।तुम्ही आठवा मधुसूदन ॥४॥ हेचि माझी विनवणी । जोडितों कर दोन्ही।। शरण एका जनार्दनीं । तुम्ही वासदेव म्हणा अनुदिनीं ॥५॥"
},{
    "initial":"वासुदेव स्मरण पापहरणाचें मूळ । तीर्थाचें माहेर ब्रम्हव्यापक निश्चळ ।",
    "fullAbhang":"वासुदेव स्मरण पापहरणाचें मूळ । तीर्थाचें माहेर ब्रम्हव्यापक निश्चळ । अघनाशीं मुखीं स्मरतां वाचा झाली निर्मळ । त्रिविधताप शोषुनी रुपीं स्वरुपीं सुमंगळ ॥१॥ ओम नमो भगवते राम कृष्ण वासुदेवा ॥धृ॥जप तप अनुष्ठान व्यर्थ कासया करणें । तीर्थ व्रत यम नेम नलगे दैवता धरणें । आसन मुद्रा ज्ञान ध्यान नलगे वाराणसी मरणें । केशव माधव अच्युत वदतां होय पातक हरणे ॥२॥शरीर शोषण प्राण निरोधन मनोजय हटयोग । गुदपीडन कुंडलिनी कलीमलदलभंग । उध्र्व वायुचा श्वेतु तोडोनि करीं वो वनभंग । ब्रम्हरंध्री मिसळे परि मुमुक्ष दंग ॥३॥ मनोजय वासना तोडोनि केली बीमोडी । मनपुर नगर पाहतां दुर्गति मोडी । काम क्रोध मद मत्सर दंभ अहंकार झोडी । अखंड परमानंद सेऊनि उभवी गुढी ॥४॥भेदभाव तोडोनियां घेतला प्रेमाचा गरळा । शुध्दनाम श्रीहरीचे निजमुखीं लागला चाळा । हरिस्मरणाचेनि बळें अंकित केलें कळिकाळां । एका जनार्दनीं अखंड सुखसोहळा ॥५॥"
},{
    "initial":"विषय सेवितां गा जन्ममरणाचा बाधु । विवेक गुरुवाक्य छेदी भवबंधु ॥",
    "fullAbhang":"विषय सेवितां गा जन्ममरणाचा बाधु । विवेक गुरुवाक्य छेदी भवबंधु ॥१॥ रामकृष्ण वासुदेव हरि ब्रम्हानंदे गळती गां । राम कृष्ण वासुदेव हरि देही विदेही झाला गा॥२॥गुरुवाक्य भावबळे निजबोधे पै बुध्दि ।। तेणे बोर्धे पाहातां गा अखंड ते समाधी ॥३॥जनीं वनीं निरंजनी वासुदेव समान । एका जनार्दनी चित्त चैतन्यघन ॥४॥"
},{
    "initial":"वासुदेव स्मरणें तुटती जन्ममरणव्याधी । अहं सोहं कोहं मूळ ह्या सांडीं उपाधी ॥",
    "fullAbhang":"वासुदेव स्मरणें तुटती जन्ममरणव्याधी । अहं सोहं कोहं मूळ ह्या सांडीं उपाधी ॥१॥ रामकृष्ण वासुदेव गोपाळ वाचे आठवा । जन्मजरा तुटे वाचे आठवित सांठवा ॥२॥ चिपळ्या टाळ घुळघुळा शब्द नादें । तेणे ब्रम्हानंद हृदयीं आठवण नांदे ॥३॥ एका जनार्दनी वासुदेव चिंतीतां । यमकाळ दूत पळती नाम ऐकतां ॥४॥"
},{
    "initial":"मी वासुदेव नामें फोडितों नित्य टाहों । देखिले पाय आतां मागतों दान द्या हीं ।",
    "fullAbhang":"मी वासुदेव नामें फोडितों नित्य टाहों । देखिले पाय आतां मागतों दान द्या हीं । सांवळे रुप माझ्या मानसीं नित्य राहो । पावन संतवृंदे सादरें दृष्टि पहा हो ॥१॥ रामकृष्ण वासुदेवा । हरि रामकृष्ण वासुदेवा ॥ध्रृ॥ सांडोनि सर्व चिंता संतपदीं लक्ष लागों । मुक्त मी सर्वसंगी सर्वदा वृति जागो । भाविक प्रेमळांच्या संगतीं चित्त लागो ॥३॥ अद्वैतेचि चालो अक्षयीं भक्तीयोग |स्वप्नींही मानसातें नातळीं द्वैतसंग । अद्वयानंदवेधें नावडो अन्य भोग |अक्रियत्वचि वाहो सत्क्रियारुप बोध ॥४॥ पाहतां विश्वमातें निजरुप दाखवी । सत्कथा श्रवण कर्णी पीयूष चाखवी । रसने नाम मंत्र सर्वदा प्रेम देई । तोषला देवराणा म्हणे बा रे घेई ॥४॥ हें दान पावलें सद्गगुरू शांतिलिंगा । हें दान पावलें आत्मया पांडुरंगा । हें दान पावलें व्यापका अंतरंगा । हें दान पावलें एका जनार्दनीं दोष जाती भंगा ॥५॥"
},{
    "initial":"या परमार्थी चाड । तेणें सांडावें लिगाड । धरुनी भजनाची चाड । नित्य नेम आदरें ॥",
    "fullAbhang":"जया परमार्थी चाड । तेणें सांडावें लिगाड । धरुनी भजनाची चाड । नित्य नेम आदरें ॥१॥ सांडी मांडी परतीं टाकी । वासुदेव नाम घोकीं । मोक्ष येईन सुखी । नाम स्मरतां आदरें ॥२॥ रामकृष्ण वासुदेव ।धरीं हाचि दृढभाव । आणिकांचा हेवा । दुरी करीं आदरें ॥३॥ घालीं संतांसी आसनें । पूजा करीं कायावाचामनें । एका जनार्दनीं जाणे । इच्छिले तें पुरवी ॥४॥"
},{
    "initial":"सुखें सेऊं ब्रम्हानंदा । गाऊं राम नाम सदा । नोहे मग बाधा । काळ दूत यमाची ॥",
    "fullAbhang":"सुखें सेऊं ब्रम्हानंदा । गाऊं राम नाम सदा । नोहे मग बाधा । काळ दूत यमाची ॥१॥ करुं वासुदेव स्मरण । तेणें तुटे रे बंधन । खंडेल कर्माचें वदन । वासुदेव जपतांचि ॥२॥ तीर्थयात्रें सुखें जाऊं । वाचे विठ्ठल नाम घेऊं । संतासंगे सेऊं । वासुदेव धणीवरी ॥३॥ लोभ ममता दवडूं आशा । उदर व्यथेचा वोळसा । न करुं आणिक सायासा । वासुदेवावाचूनि ॥४॥ मुख्य वर्माचें हें वर्म । येणे साधे सकळ धर्म । एका जनार्दनीं नाम । वासुदेव आवडी ॥५॥"
},{
    "initial":"ओले मृतिकेचें मंदिर । आंत सहा जण उंदिर । गुंफा करिताती पोखर । याचा नका करुं अंगिकार गा ॥",
    "fullAbhang":"ओले मृतिकेचें मंदिर । आंत सहा जण उंदिर । गुंफा करिताती पोखर । याचा नका करुं अंगिकार गा ॥१॥ वासुदेव करितो फेरा । तूं अद्यापि कां निदसुरा सावध होई रे गव्हारा । भज भज तूं शारंगधरा गा ॥२॥ बा तुझे तूं सोयरें । तुचि वडील बा धारे । तूं तुझेनि आधारें । वरकड मिळाले ते अवघे चोर गा ॥३॥ वासुदेव फोडितो टाहो । उठी उठी लवलाहो । हा दुर्लभ नवदेहो । म्हणे तुकयाबंधु स्वहित लवलाहो गा ॥४॥"
},{
    "initial":"बाबा अहंकारनिशीं घनदाट । गुरुवचनी फुटली पहाट । माता भक्ति भेटली बरवंट। तिने मार्ग दाविला चोखट गा ॥",
    "fullAbhang":"बाबा अहंकारनिशीं घनदाट । गुरुवचनी फुटली पहाट । माता भक्ति भेटली बरवंट। तिने मार्ग दाविला चोखट गा ॥१। नरहरी रामा गोविंदा वासुदेवा ॥ध्रृ॥ एक बोल सुस्पष्ट बोलावा । वाचे हरि हरि म्हणावा । संत समागमु धरावा । तेणें ब्रम्हानंद होय आघवा गा ॥२॥ आला शीतळ शांतीचा वारा । तेणें सुख झालें या शरीरा । फिटला पातकांचा थारा । कळीकाळासी धाक दरारा गा ॥३॥ अनुहात वाजती टाळ । अनुक्षीर गीत रसाळ । अनुभवें तन्मय सकळ । नामा म्हणे केशव कृपाळु गा ॥४॥"
},{
    "initial":"घुळघुळा वाजती टाळ । झणझणां नाद रसाळ । उदो जाहाला पाहाली वेळ । उठा वाचे वदा गोपाळ गा ॥",
    "fullAbhang":"घुळघुळा वाजती टाळ । झणझणां नाद रसाळ । उदो जाहाला पाहाली वेळ । उठा वाचे वदा गोपाळ गा ॥१॥ कैसा वासुदेव बोलतो बोल । बाळापोटी माय रिघेल । मेलें माणूस जीत उठविल । वेळ काळांते ग्रासील गा ॥२॥ आतां ऐसेचि अवघे जन । येतें जाते तयापासून । जगीं जग झालें जनार्दन । उदो प्रगटले बिंबले भान गा ॥३॥ टाळाटाळीं लोपला नाद। अंगोअंगी मुराला छंद । भोग भोगितांचि आटला भोग । ज्ञान गिळोनि गावा गोविंद गा ॥४॥ गांवा आांत बाहेर हिंडे आळी । देवो देविची केली चिपळी । चरण नसतां वाजे धुमाळी । ज्ञानदेवाची कांती सांवळी गा ॥५॥"
},{
    "initial":"बाबा ममतानिशी अहंकार दाट । रामनामें वासुदेवीं वाट ।",
    "fullAbhang":"बाबा ममतानिशी अहंकार दाट । रामनामें वासुदेवीं वाट । गुरुकृपें वोळलें वैकुंठ । तेणें वासुदेवो दिसे प्रगट गा ॥१॥ वासुदेव हरि वासुदेव हरि । रामकृष्ण हरि वासुदेवा ॥धृ॥आला पुंडलिक भक्तराज । तेणें केशव वोळला सहज । दिधला विठ्ठलमंत्रबीज । तेणें झालें सर्व काज गा ॥२॥ राम कृष्ण वासुदेवें । वैष्णव गाताती आघवें । दिंडी टाळ प्रेमभावें । वासुदेवीं मन सामावें गा ॥३॥ शांती क्षमा दया पुरीं । वासुदेव घरोघरी । आनंद ओसंडला अंबरी । प्रेमें डोलें त्रिपुरारी गा ॥४॥ वासुदेवीं ज्ञेयज्ञान । ध्यानीं मनीं नारायण । वासदेवो परिपूर्ण । कैसे क्षरलेंसे चैतन्य गा ॥५॥ वासुदेव वाहुनि टाळी । पातकें गेली अंतराळी । वासुदेवो वनमाळी । कीर्तन करुं ब्रह्ममेळी गा ॥६॥ज्ञानदेवा वासुदेवीं । प्रीति पान्हा उजळी दिवीं । टाळ चिपळी धरुनि जवीं । ध्यान मुद्रा महादेवीं गा ॥७॥"
},{
    "initial":"ओम नमो भगवते वासुदेवाया । द्वादशाक्षरी मंत्र न जपसी काह्या ॥",
    "fullAbhang":"ओम नमो भगवते वासुदेवाया । द्वादशाक्षरी मंत्र न जपसी काह्या ॥धृ॥ वोडियाणा बंदु घालुनि देहुडा लागसील पावो । ओतप्रोत सांडुनी मना धरिसी अहंभावो । ओंकार बिंदुचा तूं न पावसि ठावो । वोळगे वोळगे कृष्णद्वारावतिये रावो ॥१॥ नागिणी उत्साहें नवहि द्वारे निरोधून । नाडित्रयामाजीं सुषुम्नासंचरण । न साधे हा मार्ग ऐसें बोलती मुनिजन । नरहरि चिंतनें अहर्निशीं मुक्तिस्थान ॥२॥ मोडिसी करचरण तेणें पावसी अंत समो । मोहो तृष्णा न तुटे ब्रम्हविद्या केविं गमो। मोठा हा अन्यावों जें हरिचरणीं नाहीं नमो । मोक्षाची चाड तरी मुकुंदीं मन रमो ॥३॥ भांबावसी झणे हें शरीर कर्दळीस्तंभ । भस्म कृमि विष्ठा उभें आहे तों सुशोभ । भावितां कीटकी झाली भुंगी तिया क्रमिलें नभ । भावें भक्ती सुलभ वोळगा वोळगा पद्मनाभ ॥४॥ गति मति इंद्रियें जंव आहेती समयोग । गणिता आयुष्य न पुरे जंव हें न वचें भंग । गमला हाचि योग…"
},{
    "initial":"उठ बा होय जागा पहा वासुदेवाला । सुदिन उगवला दान आपुले घाला ॥",
    "fullAbhang":"उठ बा होय जागा पहा वासुदेवाला । सुदिन उगवला दान आपुले घाला ॥१॥ आणिक हिता गा आला अवचित फेरा । हें घडी सांपडेना कांही दान पुण्य करा ॥२॥ ठेविल्या स्थिर नोहे घर सुकृते भर । भक्तासी भय नाहीं संत संगती धर॥३॥ संसार सार नोहे माया मृगजळ भास । क्षणांत भ्रांती यांचा काय विश्वास ॥४॥ घे करी टाळ दिंडी होय विठ्ठलाचा दास । सावधान नरहरी मालो चरणी निजध्यास ॥५॥"
},{
    "initial":"टळोनि गेले प्रहर तीन । काय निजतां झांकोन लोचन ।",
    "fullAbhang":"टळोनि गेले प्रहर तीन । काय निजतां झांकोन लोचन । आलो मागावया दान । नका विन्मुख होऊं जाण गा ॥१॥ रामकृष्ण वासुदेवा । जाणवितों सकळ जिवा । द्या मज दान वासुदेवा । मागुता फेरा नाहीं या गावां गा ॥२॥ आलो दुरूनि सायास । द्याल दान मागायास । नका करुं माझी निरास । धर्मसार फळ संसारास गा ॥३॥ एक भाव देवाकारणें । फारसे नलगे देणें घेणें । करा एकचित्त रिघा शरण । हेंचि मागणें तुम्हां कारणें गा ॥४॥ नका पाहूं काळ वेळां । दान देई वासुदेवा । व्हां सावध झोपेला । सेना न्हावी चरणीं लागला गां ॥५॥"
}
]
