[{
    "initial":"",
    "fullAbhang":"पूर्वजन्मीं पाप केलें तें हें बहु विस्तारलें । विषयसुख नाशिवंत सेवितां तिमिर कोंदलें । चौरयांशी लक्ष योनी फिरतां दुःख भोगिलें । ज्ञानदृष्टी हारपली दोन्ही नेत्र आंधळे ॥१॥ धर्म जागो सदैवाचा जे बा परउपकारी । आंधळ्या दृष्टी देतो त्याचे नाम मी उच्चारी ॥२॥ संसार दुःखमूळ चहूंकडे इंगळ । विश्रांती नाहीं कोठें रात्रंदिवस तळमळ । कामक्रोध लोभ शुनी पाठीं लागली ओढाळ । कवणा शरण जाऊं आतां दृष्टी देईल निर्मळ ॥३॥ मातापिता बंधु बहीणी कोणी न पवती निर्वाणी । इष्टमित्रस्वजनसखे हे तों सुखाची मांडणी । एकला मी दुःख भोगीं कुंभपाक चाचणी । तेथें कोणी सोडविना एका सद्गुरुवांचुनी ॥४॥ साधुसंत मायबाप तिहीं केलें कृपादान । पंढरिये यात्रें नेलें घडलें चंद्रभागे स्नान । पुंडलिके वैद्यराजे पूवीं साधिले साधन । वैकुंठीचे मुळपीठ डोळां घातले ते अंजन ॥५॥ कृष्णांजन एकवेळां डोळां घालितां अढळ । तिमिरदुःख गेलें फिटलें भ्रांतीपडळ । श्रीगुरु निवृत्तीरायें मार्ग दाविला सोज्वळ । बापरखुमादेविवरु विठ्ठल दीनाचा दयाळ ॥६॥"
},
{
    "initial":"",
    "fullAbhang":"देवा तुज चुकलो गा तेणें दृष्टी आलें पडळ । विषयग्रंथीं गुंतलोंसे तेणें होतसें विव्हळ । अंध मंद दृष्टी झाली गिळुं पाहे हा काळ । अवचित दैवयोगें निवृत्ती भेटला कृपाळ ॥१॥ धर्म जागो निवृत्तीचा तेणें फेडिलें पडळ । ज्ञानाचा निजबोधु विज्ञानरूप सकळ ॥२॥ तिहीं लोकीं विश्र्वरूप दिव्य दृष्टी दिधली । द्वैत हें हरपलें अद्वैतपणें माउली । उपदेशु निजब्रह्म ज्ञानांजन साउली । चिद्रूप दीप पाहें तेथें तनुमनु निवाली ॥३॥ दान हेंचि आम्हा गोड देहीं दृष्टी मुराली । देह हें हरपलें विदेह वृत्ति स्फुरली । विज्ञान हें प्रगटलें ज्ञेय ज्ञाता निमाली । दृश्य तें तदाकार ममता तेथें बुडाली ॥४॥ प्रपंचु हा नाहीं जाणा एकाकार वृत्ति झाली । मी माझें हारपलें विषयांध या बोली । उपरती सद्गुरू बोधु तेथें प्रकृती संचली । शुद्ध धर्ममार्गे पंथ हाती काठी दिधली ॥५॥ वेदमार्गे मुनी गेले त्याची मार्गे चालिलों । न कळेचि विषयअंधा म्हणोनि उघड बोलिलों । चालता धनुर्धरा तरंगाकारी हारपलों । ज्ञानदेवो निवृत्तीचा द्वैत सर्व निरसलों ॥६॥"
},
{
    "initial":"",
    "fullAbhang":"जंबुया द्वीपामाजी एक पंढरपुर गाव । धर्माचे नगर देखा विठो पाटील त्याचें नांव । चला जाऊं तया ठाया कांहीं भोजन मागाया ॥१॥ विठोबाचा धर्म जागो । त्याचे चरणीं लक्ष लागो ॥धृ॥ ज्याशीं नाही पंख पाय तेणें करावें तें काय । शुद्ध भाव धरोनियां पंढरपुरासीं जाय । इच्छिलें फळ देतो यासी नवलाव तें काय ॥२॥ सुदामा ब्राह्मन दुःखे दारिद्रें पीडिला । मुष्टीपोहे  घेऊनि त्याचे भेटीलागीं गेला । शुद्ध भाव देखोनियां गांव सोनियाचा दिला ॥३॥ गण आणि गोत्रज सर्व हांसताती मज । गेलें याचें मनुष्यपण येणें  सांडियेली लाज । विनवीतो शिंपी नामा संत चरणींचा रज ॥४॥"
},
{
    "initial":"",
    "fullAbhang":"पंढरपुर पाटणी गा महाराज सार्वभौम । पांडुरंग दीनबंधु जयाचें तें नाम ॥१॥ आंधळ्या जीवीचें तो जाणतो धर्म । म्हणोनि आलो गा देई माझें मज वर्म ॥धृ॥ असोनि हात पाय डोळे जाहलों मी आंधळा । मुखी नाम तुझें लागला वाचेसी चाळा ॥२॥ देऊनि दान मातें नाम सांगे ये काळीं । विठोबाचे दान आलें ऐसी देईन आरोळी ॥३॥ दान पावलें संतसंगे भक्तीचें । एका जनार्दनीं अखंड नाम वाचे ॥४॥"
},
{
    "initial":"",
    "fullAbhang":"मृत्युलोकीं एक नगर त्याचें नांव पंढरपूर । तेथील मोकाशी उभा असे विटेवर । पुंडलिक भक्तराज शोभे चंद्रभागातीर । बोलती साधुसंत जीवा वाटे हुरहूर ॥१॥ तुम्ही संत मायबाप एवढा उपकार करा । न्या मज तेथवरी दाखवा दीनांचा सोयरा ॥धृ॥ मज नाहीं हातपाय डोळां पडली झांपड । कर्ण बधिर झालें वाचा बोले बोबड । नाक मुख गळूं लागले लाळ आणि शेंबुड । श्र्वानापरी गती झाली अवघें करिती हाड हाड ॥२॥ साधुसंत मायबाप जे कां दयेचे सागर । भावाचें मुख्य स्थान भक्तीचें माहेर । तिही केले कृपादान मस्तकी ठेविला कर । माया मोह निरसली शुद्ध झाले कलेवर ॥३॥ बोध दिला मजसांगातें मार्ग दाविला नीट । भ्रांति हे समूळ गेली दिसूं लागली वाट । नाचत प्रेमछंदे चालूं लागलों सपाट । एका जनार्दनीं पावलो पंढरी पेठ ॥४॥"
},
{
    "initial":"",
    "fullAbhang":"मी माझे कल्पनेनें जाहलोसें पांगूळ  । चालता न चलवेचि न मिळे स्थळ । हिंडलों दिशा दाही श्रम जाहला केवळ  । कवण ही भ्रांती वारी कैं भेटेल गुरूदयाळ ॥१॥ धर्म जागो गुरूमहिमा देही दाविला देव । निवारूनि भंवर जाळें अवघा निरसला भेव ॥धृ॥ कर्म त्या अकर्माच्या लागती वाटे ठेंसा । संपत्ती विपत्तीचा मानिला भरंवसा । कन्या पुत्र आप्त जन हा तो सहज वोळसा । या भ्रमडोहीं बुडालों धांवें गुरूराया सर्वेशा ॥२॥ येऊनि गुरूनाथें माथां ठेविला करूं आज्ञानतिमिर गेलें शुद्ध मार्ग साचारु । गर्जत चालियेलों फिटला अज्ञान अंधारु । एकाजनार्दनी माझा श्रीगुरु उदारु ॥३॥"
},
{
    "initial":"",
    "fullAbhang":"पांगुळ झालों देवा नाहीं हात ना पाय । बैसलों जयावरी सैराट ते जाय । खेटितां कुंप कांटी खुंट दरडी न पाहे आधार नाहीं मज कोणी बाप ना माय ॥१॥ दाते हो दान करा जाते पंढरपुरा । न्या मज तेथवरी अखमाचा सोयरा ॥२॥ हिंडता गव्हानें गा शिणलों येरझारी । न मिळेचि दाता कोणी जन्मदुःख निवारी । कीर्ति हें संतांमुखी तोचि दाखवा हरि । पांगुळा पाय देतो नांदे पंढरपुरीं ॥३॥ या पोटाकारणें गा झालों पांगिला जना । न सरेचि मायबाप भीके नाहीं खंडणा । पुढारा म्हणती एक तया नाहीं करुणा । श्र्वान हें लागें पाठी आशा बहु दारुणा ॥४॥ काय मी चुकलों गा मागें नेणवेचि कांहीं । न कळेचि पापपुण्य येथें आठव नाहीं । मी माजी भुकलों गा दीप पतंगासोयी । द्या मज जीवदान संत महानुभाव काहीं ॥५॥ दुरोनि आलों मी गा दुःख झालें दारुण । यावया येथवरी होते हेंचि कारण । दुर्लभ भेटी तुम्हां पायी झाले दरुषण । विनवितो तुका संता दोन्ही कर जोडून ॥६॥"
},
{
    "initial":"",
    "fullAbhang":"पांगुळ झालों देवा नाहीं हात ना पाय । बैसलों जयावरी सैराट तें जाय । खेटितां कुंप कांटी खुंट दरडी न पाहे । आधार नाहीं मज कोणी बाप ना माय ॥१॥ दाते हो दान करा जाते पंढरपुरा । न्या मज तेथवरी अखमाचा सोयरा ॥२॥ हिंडता गव्हानें गा शिणलों येरझारी । न मिळेचि दाता कोणी जन्मदुःख निवारी । कीर्ति हें संतांमुखीं तोचि दाखवा हरि । पांगुळा पाय देतो नांदे पंढरपुरीं ॥३॥ या पोटाकारणें गा झालों पांगिला जना । न सरेचि मायबाप भीके नाहीं खंडणा । पुढारा म्हणती एक तया नाहीं करुणा । श्र्वान हें लागें पाठी आशा बहु दारुणा ॥४॥ काय मी चुकलों गा मागें नेणवेचि कांहीं । न कळेचि पापपुण्य येथें आठव नाहीं । मी माजी भुकलों गा दीप पतंगासोयी । द्या मज जीवदान संत महानुभाव काहीं ॥५॥ दुरोनि आलों मी गा दुःख झालें दारुण । यावया येथवरी होते हेंचि कारण । दुर्लभ भेटी तुम्हां पायी झाले दरुषण । विनवितो तुका संता दोन्ही कर जोडून ॥६॥"
},{
    "initial":"",
    "fullAbhang":"देखत होतो आधीं मागें पुढें सकळ । मग हे दृष्टी गेली वरी आलें पडळ । तिमिर कोंदलेंसे वाढे वाढतां प्रबळ । भीत मी झालों देवा काय ज्याल्याचें फळ ॥१॥ आतां मज दृष्टी देई पांडुरंगा मायबाप । शरण मी आलों तुज निवारूनियां पापा । अंजन लेववूनि करीं मारग सोपा । जाईन सिद्धपंथें अवघ्या चुकतील खेपा ॥२॥ होतसे खेद चित्ता काहीं नाठवे विचार । जात होतों जनामागें तोहि सांडिला आधार । हा ना तो ठाव झाला अवघा पडिला अंधार । फिरली माझी मज कोणी न देती आधार ॥३॥ जोंवरी चळण गा तोंवरीं म्हणती माझा । मानिती लहानथोर देहसुखाचिया काजा । इंद्रिये मावळलीं आला बागुल आजा । कैसा विपरीत झाला तोचि देह नव्हे दुजा ॥४॥ गुंतलो या संवसारें कैसा झालोंसे अंध । मी माझें वाढवूनि मायातृष्णेचा बाध । स्वहित न दिसेचि केला आपुला वध । लागले काळ पाठीं सवें काम हे क्रोध ॥५॥ लागली चालतां गा गुणदोषांच्या ठेंसा । सांडिली वाट मार्ग झालों निराळा कैसा । पाहातो वास तुझी थोर करुनि आशा । तुका म्हणे वैद्यराज पंढरीच्या निवासा ॥६॥"
},{
    "initial":"",
    "fullAbhang":"आंधळ्या पांगळ्याचा एक विठोबा दाता । प्रवसला विश्व तोचि सर्व होय जाणता । घडी मोडी हेळामात्रें पापपुण्यसंचिता । भवदुःख कोण वारी तुजवांचूनि चिंता ॥१॥ धर्म गा जागो तुझा तूंचि कृपाळू राजा । जाणसी जीवींचे गा न सांगतां सहजा ॥२॥ घातली लोळणी गा पुंडलिकें वाळवंटीं । पंढरी पुण्य ठाव नीरे भींवरे तटीं । न देखें दुसरें गा झाली अदृश्यदृष्टी । वोळला प्रेमदाता केली अमृतवृष्टी ॥३॥ आणिक उपमन्यु एक बाळ धाकुटें । न देखें न चलवे जना चालते वाटे । घातली लोळणीं गा हरिनाम बोभाटें । पावला त्याकारणें धांव घातली नेटें ॥४॥ बैसोनि खोळी शुक राहें गर्भी आंधळा शीणला येरझारी दुःख आठवी वेळां । मागील सोसिलें तें ना भीं म्हणे गोपाळा । पावला त्याकारणें लाज राखिली कळा ॥५॥ न देखे जों या जना दावी आपणा । वेगळा सुखदुःख मोहो नाठवी धना । आपपर तेंही नाहीं बंधुवर्ग सज्जना । तुकया तेचि परी झाली पावें नारायणा ॥६॥"
},{
    "initial":"",
    "fullAbhang":"सहज मी अंधळा गा निजनिराकार पंथें । वृत्ती हें निवृत्ती झाली जन न दिसें तेथें । मी माझें हारपलें ठायीं जेथींच्या तेथें । अदृश्य तेंचि झालें कांहीं दृश्य जें होतें ॥१॥ सुखें मी निजलों गा शुन्य सारुनि तेथे । त्रिकुटशिखरीं गा दान मिळें अइतें ॥२॥ टाकिली पात्र झोळी धर्म अधर्म आशा । कोल्हाळ चुकविला त्रिगुणांचा वोळसा । न मागें भीक आतां हाचि झाला भरंवसा । वोळली सत्रावी गा तिणें पुरविली इच्छा ॥३॥ ऊर्ध्वमुखें आळविला सोहं शब्दाचा नाद । अरूप जागविला दाता घेऊनि छंद । घेऊनि आला दान निजतत्व निजबोध । स्वरुपीं मेळविलें नांव ठेवियला भेद ॥४॥ शब्द हा बहुसार उपकाराची राशी । म्हणोनि चालविला मागें येतील त्यांसी । मागोनि आली वाट सिद्ध ओळीची तैसी । तरले तरती गा आणिकही विश्वासी ॥५॥ वर्म तें एक आहे दृढ धरावा भाव । जाणीव नागवन नेदी लागो तें ठाव । म्हणोनि संग टाकीं सेवीं अद्वैत भाव । तुका म्हणे हाचि संतीं मागें केला उपाव ॥६॥"
},{
    "initial":"",
    "fullAbhang":"देश वेष नव्हे माझा सहज फिरत आलो । करूं सत्ता कवणावरीं कोठें स्थिर राहिलों । पाय डोळे म्हणतां माझें तिहीं कैसा मोकलिलों । परदेशीं नाहीं कोणी अंध पांगुळ झालों ॥१॥ आतां माझी करीं चिंता दान देई भगवंता । पाठीं पोटीं नाहीं कोणी निरवीं सज्जन संता ॥२॥ चालतां वाट पुढें भय वाटतें चित्ती । बहुत जन गेलें नाहीं आले मागुती । न देखों काय झालें कान तरी ऐकती । बैसलो संधिभागीं तुज धरुनि चित्तीं ॥३॥ भाकितो करुणा गा जैसा सांडिला ठाव । न भरेचि पोट कधीं नाही निश्र्चळ पाव । हिंडता भागलों गा लक्ष चौरयांशीं गांव । धरुनि राहिलों गा हाचि ठाव ॥४॥ भरवंसा काय आतां कोण आणी अवचिता । तैसीच झाली कीर्ती तया मज बहुतां । म्हणऊनि मारी हाका सोयी पावें पुण्यवंता । लागली भुक थोरी तूंचि कृपाळू दाता ॥५॥ संचित सांडवलें कांहीं होतें ते जवळीं । वित्त गोत पुत माया तुटली हे लागावळी । निष्काम झालो देवा होतें माझें कपाळीं । तुका म्हणे तूंचि आतां माझा सर्वस्व बळी ॥६॥"
},{
    "initial":"",
    "fullAbhang":"भगवंता तुजकारणें मेलों जीताचि कैसी । निष्काम बुद्धि ठेली चळण नाहीं तयेसी । न चलती हात पाय दृष्टी फिरली कैसी । जाणतां न देखों गा क्षर आणि अक्षरासी ॥१॥ विठोबा दान देगा तुझ्या सारिखें नामा । कीर्ति हे वाखाणिली थोर वाढली सीमा ॥२॥ भुक्ति मुक्ति तूंचि एक होसी सिद्धीचा दाता । म्हणोनि सांडवली शोक भय लज्जा चिंता । सर्वस्वें त्याग केला धांव घातली आतां । कृपादान देई देवा येऊनि सामोरा आतां ॥३॥ संसारसागरु गा भवदुःखाचें मूळ । जनवाद अंथरुण माजी केले इंगळ । इंद्रियें वज्रघातें तपे उष्ण वरी ज्वाळ । सोसिलें काय करूं दुर्लभ हे चांडाळ ॥४॥ तिहीं लोकीं तुझें नाम वृक्ष पल्लव शाखा । वेंघलो वरी खोडा भाव धरुनि टेंका । जाणवी नरनारी जागो धर्म लोकां । पावती पुण्यवंत सोई आमुचिये हांका ॥५॥ नाठवे आपपर आतां काय बा करूं । सारिखा दोहीसवा हारपला विचारु । घातला योगक्षेम तुज आपुला भारु । तुकया शरणागता देई अभयकरु ॥६॥"
}
]

