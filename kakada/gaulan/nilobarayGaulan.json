[{
    "initial":"एकीं येकटेंचि असोनि एकला । विश्वीं विश्वाकार होऊनियां ठेला ।",
    "fullAbhang":"एकीं येकटेंचि असोनि एकला । विश्वीं विश्वाकार होऊनियां ठेला । जयापरी वो तैसाचि गमला । नंदनंदन हा आचोज आंबूला वो ।।१।। ऐशा गौळणी त्या बोलती परस्परीं । करुनि विस्मय आपुल्या अंतरीं । विश्वलाघवीया हाचि चराचरीं । नेणों महिमा यासी म्हणों व्यभिचारी वो ।।धृ।। गिरि गोवर्धन येणें उचलिला । काळिया महासर्प नाथूनि आणिला । जळत वणवा वो मुखेचिं प्राशीला । गिळिंता आघासुर चिरुनि सांडीला वो ।।३।। कपट्या माभळभटा दिल्हें पिढे दान । शोषिली पूतना विषें पाजितांचि स्तन । उखळिं बांधतां उपटिले विमळार्जुन । भक्षुनि मृत्तिका वदनीं दाविलीं भुवनें वो ।।४।। आणिखी एक येणें नवलावो केला । काला वाटितां वो विधाता ठकविला । भाग नेदितां तो वत्सें गोवळ घेऊनि गेला । तैसाचि आपण येथें होऊनियां ठेला वो ।।५।। इंद्र चंद्र महेंद्र यातेंचि पूजिती । श्रुती शास्त्रें तेही यातेंचि स्तविती । महासिद्ध मुनि ध्यानीं आराधिती । निळा म्हणे तो हा जोडला सांगाती वो ।।६।।"
},
{
    "initial":"दिसे सगुण हा स्वरूप सुंदर । परि व्यापुनियां ठेला चराचर ।",
    "fullAbhang":"दिसे सगुण हा स्वरूप सुंदर । परि व्यापुनियां ठेला चराचर । देवदानवादि मानव असुर । याविण उरला ऐसा नाहीं तृणांकूर वो ।।१।। ऐशा गौळणी त्या अनुवाद करिती । ज्या ज्या रंगलिया याच्या अनुवृत्ती । रजनीं दिवो जयां याचीचि संगती । त्या त्या स्वानुभवें आपुल्या बोलती वो ।।धृ।। महि अंबु तेज मारूत गगन । जगा बीज रूप हाचि वो लपोन । महन्मायेचें हा अनादि कारण । देवत्रयासी हा मूळ अधिष्ठान वो ।।३।। एकानेक झाला आपुल्याचि गुणीं । उरला भरोनियां चार्ही वाणी खाणी । जया परि हा तैसाचि साजणी । रूपें गुणें क्रिया मंडित भूषणीं वो ।।४।। भुवनें चतुर्दश तीहि याच्या पोटीं । स्वर्गा एकविसाहि आदि हा शेवटीं । होण्या न होण्याच्या नेणोनियां गोठी । आपीं आपणचि एकट एकटी वो ।।५।। निळा म्हणे आम्ही नेणोनियां अबळा । हांसो रुसों यासी करूं गदारोळा । खेळतां खेळ यासी भांडों वेळोवेळां । केले अपराध ते मागों या गोपाळा वो ।।६।।"
},
{
    "initial":"येकलें न कंठेचि म्हणोनियां येणें । केलीं निर्माण वो चौदाही भुवनें।",
    "fullAbhang":"येकलें न कंठेचि म्हणोनियां येणें । केलीं निर्माण वो चौदाही भुवनें  । गगन चंद्र सुर्य मेघ तारांगणें । पांचही महाभूतें भौतिकें भिन्नें भिन्नें वो ।।१।। ऐसा लागविया मायासुत्रधारी । येकला येकटाचि झाला नानाकारी । स्थूळ सूक्ष्म जीव जीवाचे अंतरीं । तो हा नंदनंदन सये बाळब्रह्मचारी वो ।।धृ।। याचिये नाभिकमळीं जन्म चतुरनना । याचिया निजप्रभा प्रकाश रविकिरणा । याचिया महातेजें तेज हुताशना । येणेंचि पढवूनि वेद केला शहाणा वो ।।३।। याचिया द्रावपणें समुद्रासी जळ । याचिया चपळपणें पवन हा चंचल । याचिया अवकाशें आकाश पघळ । याचिया धृतिबळें अवनी हि अढळ वो ।।४।। येणेंचि मेरुस्तंभ अचळ धारियेला । दिशा दिग्पाळासी येणेंचि ठाव दिधला । विधिविधानाचा शास्त्रा बोध केला । येणेंचि सुरपति स्वर्गी बैसविला वो ।।५।। भोगूनि अंगना हा बाळ ब्रह्मचारी । ऐकला जेथें तेथें सोळा सहस्रा घरीं । आम्हां तुम्हां भोगूनि अलिप्त मुरारी । निळा म्हणे ऐशा विवादति नारी वो ।।६।।"
},{
    "initial":"कांहींच नहोनियां कांहीं येक होता । नामरूपातीत आपण नेणता ।",
    "fullAbhang":"कांहींच नहोनियां कांहीं येक होता । नामरूपातीत आपण नेणता । होण्या न होण्याच्या नेणोनियां वार्ता । त्याचा संकल्पचि झाला त्या प्रसवता वो ।।१।। ऐशा परी हा मूर्तिमंत झाला । विश्विं विश्वाकार होऊनिया ठेला । भाग्यें आमूचिया मूर्ती मुसावला । गाऊं वानूं ऐसा आम्हासीं फावला वो ।।धृ।। नव्हे पुरुष ना नारीपण जेथें । शून्या निरशून्याहि पैलाडी परते । नाकळे नाद बिंदू काळा ना ज्योतितें । परा पश्यंतीचा प्रवेश नाहीं जेथें वो ।।३।। गुणलावण्याची उघडली खाणी । मंडित चतुर्भुज मुगुट माळा मणी । मुख मनोहर कुंडलें श्रवणीं । श्रीवत्सलांछन हृदयीं साजणी वो ।।४।। घ्यागे उचलुनि जाऊं निजघरा । आजि फावला तो पाहों यदुवीरा । खेळों आदरें या खेळवूं सुंदरा । याच्यासंगें नाहीं सुखा पारावारा वो ।।५।। निळा म्हणे ऐशा संवादति सुंदरी । करिती क्रीडा सवें घेऊनि मुरारी । सुखी सुखरूप झाल्या कल्पवरी । पुन्हा न येती त्या फिरोनि संसारीं वो ।।६।।"
},
{
    "initial":"शुकादिकाचिये हृदयींचें ध्यान । आम्हां जोडलें वो न करितां साधन ।",
    "fullAbhang":"शुकादिकाचिये हृदयींचें ध्यान । आम्हां जोडलें वो न करितां साधन । कांहींचि नॉलखोनि आपआपणासीं । तोचि येऊनि येथें झाला अविनाशी वो ।।१।। रूप धरिलें सगुण चांगलें ठाण माण जेथील तेथेंच रेखीलें । चतुर्भुजशंखचक्रातें मिरवले । मुगुटमाळा श्रवणीं सुतेज कुंडलें वो ।।धृ।। नव्हता गांवसीव पहिला यासि काहीं । नामरूपासि तो आधींचि ठाव नाहीं । म्हणती वैकुंठ तें कालचि झालें बाई । क्षीरसागर ना कैंचि शेषशाई वो ।।३।। नव्हता काळा गोरा खुजा ना ठेंगणा । स्वरूप सुंदर ना आंधळा देखणा । कैंचि जीव शिव तयासी भावना । पंच भौतिक ना नेणे पंचप्राणा वो ।।४।। नव्हता मन बुद्धि इंद्रियांचा मेळा । कार्य कर्तृत्व हा कारणा वेगळा । येणें जाणें यासि नव्हतें कवण्या काळा । तोचि आला या नंदाच्या राउळा वो ।।५।। यासि जीवें भावें धरा घाला मिठ्या ।ऐशा बोलती गौळणी गोरट्या । निळा म्हणे अवघ्या मिळोनि लहाना मोठ्या । यासि चुकती त्या अभाग्या कारंट्या वो ।।६।।"
},
{
    "initial":"शुकादिकाचिये हृदयींचें ध्यान । आम्हां जोडलें वो न करितां साधन ।",
    "fullAbhang":"शुकादिकाचिये हृदयींचें ध्यान । आम्हां जोडलें वो न करितां साधन । सहजचि पाचारितां येतसे धांवोन । प्रेमें अलिंगितां निवे तनु मन वो ।।१।। ऐशा गौळणी आनंद भरिता । दृष्टी अवलोकूनि मदनाचिया ताता । म्हणती धन्य भाग्य आमुचें वो आतां । लाधलों जन्म झाली कृतचि कृत्यया वो ।।धृ।। नित्य हरिचिया समागमें बाई । नाहीं देखिलें तें सुख भोगुं देहीं । प्रारब्ध संचित क्रियमाण तेहीं । गेले हरपोनियां ठाईचें ठाई वो ।।२।। येतां जातां नेणों काळाचा आडदरा । देखतां सन्मुख तो पळतुसे माघारा । रंग श्रीरंगाचा उमटला शरीरा । तेणें वाताहत जन्मदु:ख जरा वो ।।४।। हरीचे सन्निधीं वो सहवासें वर्ततां । यासि बोलतां चालतां कृष्ण खेळतां । आंगी ऐश्वर्याची दृढावली सत्ता । तेणें अजरामर झालों असों निभ्रांता वो ।।५।। ऐशा कृष्णरूपीं रुपसा बाळा । होऊनि स्तविती पूजिती वेळोवेळां । कडिये खांदिये घेऊनि घननीळा । निळ्या स्वामीतें अवलोकिती डोळां वो ।।६।।"
},
{
    "initial":"आजि पुरलें वो आर्तींचे आरत । होतें हृदयीं वो बहू दिवस चिंतित ।",
    "fullAbhang":"आजि पुरलें वो आर्तींचे आरत । होतें हृदयीं वो बहू दिवस चिंतित । मना आवरुनि इंद्रियां सतत । दृष्टी पाहों हा धणिवरी गोपीनाथ वो ।।१।। तेंचि घडोनियां आलें अनायासें । जातां यशोदे घरा वाणाचिया मिसें । आला खेळत खेळत बाळवेषें । कवळी घाली मिठी गदगदा हांसे वो ।।धृ।। मुख अमृताचा मयंक उगवला । दंत हिऱ्याचा प्रकाश फांकला । नयनीं रत्नकीळ तारा वो चमकला । देखतां हृदयीं निजवास त्याचा झाला वो ।।३।। जन्म जन्मांतरी बहु केले सायास । याचे भेटीलागीं व्रतें उपवास । सेविलीं गंगेचीं तटाकें उदास । त्याचिया सुकृताचे आले नेणों घोष वो ।।४।। आजि आनंदासीं आनंद माझ्या झाला । आजि सुखासी सुखें लाभ केला । आजि हर्षासीं हर्ष भेटों आला । तेणें श्रीरंग निजदृष्टी स्थिरावला वो ।।५।। भोग भोगितां वो सरले समस्त । गेलें उडोनियां प्रारब्ध संचित । विटलें विषयावरूनियां चित्त । निळा म्हणे घडला हरिशीं एकांत वो ।।६।।"
},
{
    "initial":"नित्यानंदापुढें आनंद तो कोण । विषयसुख बाई बापुडें तें क्षीण ।",
    "fullAbhang":"नित्यानंदापुढें आनंद तो कोण । विषयसुख बाई बापुडें तें क्षीण । जेथें न सरेची वैंकुंठसदन । शेषशायी त्रिकुटभवन वो ।।१।। नेघों म्हणोनियां त्यागिती परौतें । घेऊं संगसुख हरीच्या सांगातें । गाऊं वानूं रुप पाहोनि निरुते । हांसो खेळों ठायीं जेववूं सांगातें वो ।।धृ।। नेघों समाधीचें सुख तुच्छ वाटे । नित्यानित्याचिये न पडों खटपटे । काय करू ते तपाचे बोभाटे । एका हरिविण अवघीं तें फळकटें वो ।।३।। काय जाऊनियां करूं निजधामा । तेथें मी नातुडें नाढळें विश्रामा । येथें सांडूनियां तमालमेघ:शामा । नेघों नाइकों आणिका दुर्गमा वो ।।४।। स्वर्गभोग ते ही न लागती असार । क्षणें होती जाती क्षणेंचि नैश्वर । येथें हरिसंगें क्रिडों निरंतर । सर्वही सुखांचें हा जोडला आगर वो ।।५।। निळा म्हणे नित्य नि:सीम स्वानुभवें । ऐशा गोपिका त्या रंगल्या हरिसवें । अधिकाधिक हें प्रेम त्यांचें नवें । जाणोनि आवडी ते पुरविली देवें वो ।।६।।"
},
{
    "initial":"यासी पाहतां वो हृदयस्थ पाहिला । यांसी बोलतां वो वेदुचि घोकला ।",
    "fullAbhang":"यासी पाहतां वो हृदयस्थ पाहिला । यांसी बोलतां वो वेदुचि घोकला । यासी खेळतां कुसंग दोष गेला । यासी भोगितां हा प्रत्यवाय गळाला वो ।।१।। ऐसा निजानंद परमात्मा श्रीहरि । आम्हीं लाधलों वो भाग्याच्या संसारीं । नित्य आळंगूं या हृदया माझारीं । ऐशा निजबोधें निवाल्या सुंदरी वो ।।धृ।। यासी विचारतां परमार्थ हातीं लागें । यासी विवरितां ये सिध्दांत वोलंगे । यासी विनटतां समाधी पाय लागे । यासी विनवितां हाचि वरि आंगें वो ।।३।। यासी करूं जातां सहजचि गोठी । स्वार्थ परमार्थ पुरूषार्थ लागे पाठी । यासी जिवीं ध्यातां यासीचि पडे मिठी । यासी गितीं गातां ब्रह्मांड पडे पोटीं वो ।।४।। यासी करुनि पुढें विचरों वो जनीं । यासी घेऊनि संगें बैसों वो भोजनीं । यासी निजवूनि निजों निज शयनीं । याचें संग सुख घेऊं अनुदिनीं वो ।।५।। निळा म्हणे निजाश्रमीची सकळा । ऐशा आरजा गौळणी त्या बाळा । ध्यानीं मनीं जिवीं ध्यातां या गोपाळा । गेल्या विसरोनियां संसार सोहळा वो ।।६।।"
},{
    "initial":"वेणु वाजवीत यमुनेच्या तटीं । उभा कान्हया सांवळा जगजेठी ।",
    "fullAbhang":"वेणु वाजवीत यमुनेच्या तटीं । उभा कान्हया सांवळा जगजेठी । भोंवतीं गोधनें वो गोवळाच्या थाटी । ऐकोनि गौळणी धांवती उठाउठी वो ।।१।। ऐसा जनमन मोहन रंजवना । गुणीं गुणातीत नंदाचा पोसणा । करुनि  अकर्ता हा सृष्टयादि रचना । विश्वीं विश्वातीत अलक्ष देखणा वो ।।धृ।। बैसोनि विमानीं याच्या पाहों येति खेळा । देव सकळहि मिळोनियां पाळा । वोघ कुंठित या यमुनाजळा । वरुषे ब्रह्मानंद नरनारी बाळा वो ।।३।। जळचर भूचर वनचरें । लुब्ध होऊनियां वेणूचिया स्वरें । राहिलीं तटस्थचि मानसें शरीरें । नेणती वैरभाव एकत्र परस्परें वो ।।४।। पवन निश्चळचि होऊनियां ठेला । सूर्य अस्तमाना जाऊं विसरला । वत्सें न पिती देहभाव गेला । मुखींचा कवळ गाईमुखींचि राहिला वो ।।५।। ऐसा स्वानंदाचा आला महापूर । कृष्ण वेणुध्वनी लाधलें अंतर । नेत्रीं गळताती प्रेमाचे पाझर । निळा म्हणे देहीं देहा अनावर वो ।।६।।"
},
{
    "initial":"पाहो गेलिये वो नंदाचा नंदन । नेत्री लेऊनियां आर्तीचें अंजन ।",
    "fullAbhang":"पाहो गेलिये वो नंदाचा नंदन । नेत्री लेऊनियां आर्तीचें अंजन । जेथें उभा होता राजीवलोचन । भोवतें मेळवुनी गडी संत सज्जनें वो ।।१।। दृष्टि तेथेंहि निवाली वो इंद्रियें सकळ । झालियें तटस्थचि देखोनियां घननीळ । मुकुट विराजित कुंडलें वनमाळ । सुंदर श्रीमुख चतुर्भुज सरळ वो ।।धृ।। शंख चक्र हातीं गदा पितांबरधारी । देहुडा पाउलीं  वो मुरली अधरीं । वाजवितां सप्तस्वर उमटती माझारीं । देखतां देहभाव नुरतीच शरीरीं वो ।।३।। वेधीं वेधलें वो विधाता हरिहर । इंद्र आदिकरूनी सकळहि सुरवर । सिद्ध महामुनि योगी ऋषीश्वर । नारद तुंबरादी महानुभाव थोर वो ।।४।। तेथें कोण पाड आम्हां मानवांचा । ज्यातें न पुरती स्तवितां वेद वाचा । न कळे महिमा वो याच्या स्वरूपाचा । नयनीं पाहतांचि सुकाळ सुखाचा वो ।।५।। रूप नागर वो सुंदर गोजिरें । चरणीं वाजती वो मंजुळ रुणझुणिती नुपुरें । ऐकतां निजानंदा होतसे चेईरे । निळा म्हणे माझें तेथेचिं मन मुरे वो ।।६।।"
},
{
    "initial":"माझ्या मीपणाचा करोनि फराळ । उरलें खावयासी बैसला सकळ ।",
    "fullAbhang":"माझ्या मीपणाचा करोनि फराळ । उरलें खावयासी बैसला सकळ । ऐसा भुकाळू हा नंदाचा गोवळ । यासि न पुरेचि ग्रासितां माझा खेळ वो ।।१।। आतां काय देऊं नसतां जवळी । संचित प्रारब्ध तें भक्षिलें समूळीं । कर्माकर्माच्या घेतल्या कवळी । विषय वासना त्या ग्रासिल्या निमिष मेळीं वो ।।धृ।। भक्षिलें संपत्ती विपत्तीचे भोग । कांहीं नुरवितां कोणाचाही भाग । अवघे भक्षुनियां नुरवी हा माग । नामरूप तेंही नेदीचि उरों सोंग वो ।।३।। ऐसा भक्षुनियां पूर्ण नव्हे कधी । अवघ्या भक्षुनियां संसार उपाधी । जीव भावाचिया नुरवूनियां आधीं । केलें एकाएकीं निजरूप अनादि वो ।।४।। आधीचि दुर्बळ मी नव्हतें कांहीं जोडी । पूर्वीच भक्षुनियां गेला वो तांतडी । आणूं कोठूनि वाढूं या परवडी । हा तों भुकाळूचि सदाचा बराडी वो ।।५।। आतां तृप्तीलागीं दिसे एक शेवटीं । भाव भक्ति याचे वोगरीन ताटीं । तेणेंचि होईल हा क्षुधेचि संतुष्टी । ऐसें निळा म्हणे विचारिलें पोटीं वो ।।६।।"
},{
    "initial":"भावभक्तिचिया प्रीतिं जेवविला । देऊनि ढेकर वो पूर्णपणें धाला",
    "fullAbhang":"भावभक्तिचिया प्रीतिं जेवविला । देऊनि ढेकर वो पूर्णपणें धाला नेणों आनंदाचा प्रवाह लोटला । ऐसिया स्वानंदाचीं वचनें अनुवादला वो ।।१।। म्हणे केले ते पावले उपचार । तुम्ही आवडीनें प्रेमाचे प्रकार । झाली तृप्ति आतां घ्यावों देतों वर । पुन्हां नातळो हा तुम्हांसि संसार वो ।।धृ।। तांतल्या सोसूनियां विरक्तिच्या ज्वाळा । बरव्या शिजविल्या समृध्दी सकळा । झाला रसस्वाद भोजनीं आगळा । वाढिलीं पंचामृते जेवतां जे वेळोवेळां वो ।।३।। ऐसें जेऊनियां धाले विश्वंभर । भक्ता उभारीला अभयाचा कर । काढुनी घालितो कंठींचे तुलसीहार । निळ्या स्वामी गौरविती वारंवार वो ।।४।।"
},
{
    "initial":"मी मज माझें याची केली वो निरास । विण आपणा येणें आणियेला त्रास ।",
    "fullAbhang":"मी मज माझें याची केली वो निरास । विण आपणा येणें आणियेला त्रास । नेदी आड येऊं दुजियाचा आभास । कैसें काय करूं सांगा मज यास वो ।।१।। ऐसें जाजावोनी बोले एकी नारी। हरीचा सुखानंद भरुनी अंतरीं । लटिकाचि वालभाचा भाव लोकांचारीं । दाऊनि एकांतीं हरिसी काम सारी वो ।।धृ।। म्हणे वृत्ति माझी नुरे देहावरी । क्षणही न कंठे वो सासुरामाहेरीं । काय करूं मी वो न गमे घरींदारीं । नेऊनि घाला जेथें अनंग मुरारी वो ।।३।। यावरीं गेलें आतां माझें माणुसपण। करितां उपचार ते हरिती माझे प्राण । गेलें होऊनियां होतें तें निर्गुण । सोडा आस माझी घ्यावो मोकलून वो ।।४।। ऐशी देहगेहीं होऊनि उदास । गेले तुटोनियां अवघें आशापाश । निद्रा जागृती ना स्वप्नाचा आभास । एक लागला त्या हरिचा निजध्यास वो ।।५।। निळा म्हणे नेणें आपपर दुसरें । भरली निजानंदीं न पाहे माघारें । कैचें येईल तेथें अविद्येचें वारे । झालें हृदयीं स्वानुभव चेईरें वो ।।६।।"
},
{
    "initial":"माझें मजचि वो आतुडलें गुज । नाहीं आणिकांचें कामा आलें काज ।",
    "fullAbhang":"माझें मजचि वो आतुडलें गुज । नाहीं आणिकांचें कामा आलें काज । सांडिली लौकिकाची बरें झालें लाज । तेणें लाधलीये निजाचेंही निज वो ।।१।। पडिली गांठी या गुणांसवें । एकनिष्ठ वो शरण जातां भावें । मनींचे राखतां वो आर्त नित्य नवें । झाला प्रसन्न हा देवाचाही देव वो ।।धृ।। याचिलागीं म्यां सोशिलें गर्भवास । घेतले जन्म वो याचीच केली आस । नाहीं देखिले वो कोणाचे गुणदोष । म्हणोनि कृपावंत झाला हा परेश वो ।।३।। जें जें अर्चिलें तें सुकृत याचि साठीं । नाहीं वेंचिलें वो जतन केलें गांठीं । भोगी त्यागी वो याचि वरी दिठी । म्हणोनि आजि हा लाधला जगजेठी वो ।।४।। धरिलें जन्म तें सार्थक झालें माय । भेटवूनि याशीं वो फळले उपाय । चुकले अवघेचि अघात अपाय । म्हणोनि आलिंगन देती यादवराय वो ।।५।। केलें ब्रीद वो साच येणें काळें । अनाथबंधु हे दीनाच्या दयाळें । केली कृपा वो पुरविले सोहळे । म्हणोनि निळा नित्य चरणावरी लोळे वो ।।६।।"
},{
    "initial":"बोलती चालती देखती ऐकती । सर्वत्रीं श्रीपती त्यांचे दृष्टीं ।",
    "fullAbhang":"बोलती चालती देखती ऐकती । सर्वत्रीं श्रीपती त्यांचे दृष्टीं ।।१।। सासुरें माहेर सासु सासरा दीर । देखती त्या भ्रतार हरीच्या रुपें ।।धृ।। सोयरे सज्जन इष्ट मित्रजन । कन्या कुमरे धन कृष्ण गोत ।।३।। निळा म्हणे त्यांचें संपत्ति वैभव । पश्वादिक सर्व झाला कृष्ण ।।४।।"
},
{
    "initial":"बोलती बोलणें चालती चालणें । करिती देणें घेणें परि तो ध्यानीं ।",
    "fullAbhang":"बोलती बोलणें चालती चालणें । करिती देणें घेणें परि तो ध्यानीं ।।१।। जेविती जेवणीं खेळती खेळणीं । मिरविती भूषणें परि चित्त तेथें ।।धृ।। गीतीं गाती गति विनोदीं हांसती । रुदनीं रुदती परि त्या कृष्णीं ।।३।। निळा म्हणें सुखें भोगिती नानाभोग । परि त्यांचे श्रीरंग ध्यानीं मनीं ।।४।।"
},
{
    "initial":"पशु पक्षी जीव श्वापदें वनचरें । अवघीं कृष्णाकारें झालीं तया ।।",
    "fullAbhang":"पशु पक्षी जीव श्वापदें वनचरें । अवघीं कृष्णाकारें झालीं तया ।।१।। माड्या उपरमाड्या बैसती बैसणीं । नाना अलंकार लेणीं झाला कृष्ण ।।धृ।। मनीं त्याचे कृष्ण ध्यानीं त्यांचे कृष्ण । श्रवणीं त्यांचे कृष्ण वदनीं वाचे ।।३।। निळा म्हणे कृष्णीं झाल्या कृष्णरूप । अवघ्या नामरूप क्रियासहित ।।४।।"
},{
    "initial":"करितां तयां काम धाम । तमाळ श्याम ध्यानीं मनीं ।",
    "fullAbhang":"करितां तयां काम धाम । तमाळ श्याम ध्यानीं मनीं ।।१।। तेणें पावल्या आनंदा । वेधीं गोविंदा वेधलिया ।।धृ।। जागृति स्वप्न सुषुप्ती आंत । नेणति मात आणिकांची ।।३।। निळा म्हणे अहोरात्रीं । देखती नेत्रीं तेंचि रुप ।।४।।"
},
{
    "initial":"आहाडे पाहाडे गे वावूगेचि झगडे । नको करूं बाई आतां पाहें मागें पुढें ।",
    "fullAbhang":"आहाडे पाहाडे गे वावूगेचि झगडे । नको करूं बाई आतां पाहें मागें पुढें ।।१।। सांवळा श्रीरंग गे व्यापुनि असे असे जग । त्यासि नव्हे क्षत ऐसे बोलें बोलें चांग ।।धृ।। वेड्या वाकुड्या गोठि गे नको काढूं वोठीं । ध्यानीं मनीं गीतीं गाई कान्हो जगजेठी ।।३।। निळा म्हणे निंदास्तुति जयासि समान । त्याचिसवें बोल उणे करिल बहुमान ।।४।।"
},
{
    "initial":"मृदु मधुर मधुर वाजवितो वेणु । सांवळा नंदनु नंदाचा ।",
    "fullAbhang":"मृदु मधुर मधुर वाजवितो वेणु । सांवळा नंदनु नंदाचा ।।धृ।। तेणें गोपिका वेधल्या । पात्र झाल्या ब्रह्मसुखा ।।२।। रंजविल्या विनोदवचनीं । हांस्य करुनि हांसवीतू ।।३।। निळा म्हणे त्यांचिया गळां । घाली वेळोवेळां कर पल्लव ।।४।।"
}]