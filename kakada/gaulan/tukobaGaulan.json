[{
    "initial":"कान्हया रे जगजेठी । देई भेटी एक वेळे ॥",
    "fullAbhang":"कान्हया रे जगजेठी । देई भेटी एक वेळे ॥धृ॥ काय मोकलिलें वनीं । सावजांनी वेढिले ॥२॥ येथवरी होता संग । अंगे लपविलें ॥३॥ तुका म्हणे पाहिलें मागें । एवढ्या वेगें अंतरला ॥४॥"
},
{
    "initial":"आंत हरि बाहेर हरि । हरिंने घरी कोंडिलें ॥",
    "fullAbhang":"आंत हरि बाहेर हरि । हरिंने घरी कोंडिलें ॥१॥ हरिनें कामा घातला चिरा । वित्तवरा मुकविलें ॥२॥ हरिनें जीवें केली साटी । पाडिली तुटी सकळांसी ॥३॥ तुका म्हणे वेगळा नव्हे हरि हा भोवे भोंवताला ॥४॥"
},
{
    "initial":"कोणी एक भुलली नारी । विकितां गोरस घ्या म्हणे हरि ॥",
    "fullAbhang":"कोणी एक भुलली नारी । विकितां गोरस घ्या म्हणे हरि ॥१॥ देखिला डोळां बैसला मनीं । तोचि वदनीं उच्चारी ॥२॥ आपुलियाचा विसर भोळा । गोविंद कळा कौतुकें ॥३॥ तुका म्हणे हांसे जन । नाहीं कान तें ठायीं ॥४॥"
},{
    "initial":"हरिनें माझें हरिलें चित्त । भार वित्त विसरलें ॥",
    "fullAbhang":"हरिनें माझें हरिलें चित्त । भार वित्त विसरलें ॥१॥ आतां कैसी जाऊं घरा । नव्हे बरा लौकिक ॥२॥ पारखियांसी सांगता गोष्टी । घरची कुटी खातील ॥३॥ तुका म्हणे निवांत राहीं । पाहिलें पाहीं परतोनी ॥४॥"
},
{
    "initial":"हरि तुझी कांति रे सांवळी । मी रे गोरी चांपेकळी ।",
    "fullAbhang":"हरि तुझी कांति रे सांवळी । मी रे गोरी चांपेकळी । तुझ्या दर्शनें होईन काळी । मग हें वाळी जन मज ॥१॥ उगला राहें न करी चाळा । तुज किती सांगे रें गोवळा । तुझा खडबड कांबळा । अरे नंदबाळा आलगटा ॥२॥ तुझिये अंगी घुरट घाणी । बहु खासी दुध तूप लोणी । घरोचें बाहेरील आणोनी । मी रे चांदणी सुकुमार ॥३॥ मज हांसतील जन । धिःकारिती मज देखोन । अंगींचे तुझें देखोनी लक्षण । मग विटंबणा होईल रे ॥४॥ तुज तंव लाज भय शंका नाहीं । मज तवं सज्जन पिशुन व्याही । आणिक मात बोलुं कांही । कैसा भीड नाहीं तुज माझी ॥५॥ वचन मोडी नेदी हात । कळलें न साहेची मात । तुकया स्वामी गोपीनाथ । जीवन्मुक्त करुनी भोगी ॥६॥"
},
{
    "initial":"गाई गोपाळ यमुनेच्या तटीं । येती पाणीया मिळोनि जगजेठी ।",
    "fullAbhang":"गाई गोपाळ यमुनेच्या तटीं । येती पाणीया मिळोनि जगजेठी । चेंडू चौगुणा खेळती वाळवंटीं । चला चला म्हणती पाहूं दृष्टी वो ॥१॥ ऐशा गोपिका त्या कामातुरा नारी । चित्त विव्हळते देखावया हरि । मिस पाणियाचे करितील घरीं । बारा सोळा मिळोनी परस्परीं वो ॥२॥ चिरें चोळिया त्या धुतां विसरती । ऊर्ध्व लक्ष लागलें कृष्णमुर्ती । कोणा नाठवे हा कोण कुळ याति । झाल्या तटस्थ सकळ नेत्रपातीं वो ॥३॥ दंतधावनाचा मुखामाजी हात । वाद्यें वाजती नायके जन मात । करी श्रवण श्रीकृष्णवेणुगीत । स्वामी तुकयाचा पुरवी मनोरथ वो ॥४॥"
},{
    "initial":"स्वयें सुखाचे झाले अनुभव । एक एकीपाशीं सांगतील भाव ।",
    "fullAbhang":"स्वयें सुखाचे झाले अनुभव । एक एकीपाशीं सांगतील भाव । अवघ्यां अवघा हा कैसा नवलाव । सर्वसाक्षी तेथेंचि त्यांचा जीव वो ॥१॥ आप आपणाशी करिती नवल । परि वादावाद न संडिती बोल । एका मेघश्यामें जलधर वोल । रसीं उताविळ  हृदय सखोल वो ॥२॥ एक विषय तो सकाळांचा हरि । त्याच्या आवडीनें आवडी इतरीं । अंध बहिर हें प्रेत लोकाचारी । त्यांची कीर्ती गाइली पुराणांतरीं वो ॥३॥ स्तुति पराविया मुखें रुचिकर । प्रीति पात्राचा गौरवीं आदर । परस्परें हें सादरासादर । योग सज्जनाच्या सुखा नाहीं पार वो ॥४॥ भक्तीवालभ न तुटे चराचरीं । आप्त अनाप्त हें ऐशी नाहीं उरी । दुरी जवळ  संचिताऐसें धरी । रंगा रंगा ऐसें होणें लागे हरि वो ॥५॥ तुका लाधला हें उच्छिष्ट भोजन । आला बाहेरीं प्रेमें वोसंडून । कानीं पडिलें त्या जीवाचे जतन । धरी एकाभावें हृदयीं चरण वो ॥६॥"
},
{
    "initial":"बाळपणीं हरि । खेळे मथुरेमाझारीं । पायीं घाजरिया सरी ।",
    "fullAbhang":"बाळपणीं हरि । खेळे मथुरेमाझारीं । पायीं घाजरिया सरी । कडदोरा वांकी । मुख पाहे माता । सुख न समाये चित्ता । धन्य मानवे संचिता । वोढवलें आजी ॥१॥ बाळ चांगलें वो । बाळ चांगले वो । म्हणतां जमचांगलें । वेळ लागे तया बोलें । जीवापरीस तें वाल्हें । मज आवडतें ॥२॥ मिळोनियां याति । येती नारी कुमरी बहुती । नाहीं आठव त्या चित्तीं । देहभाव काहीं । विसरल्या घरें । तान्ही पारठीं लेकुरें । धाक सांडोनियां येरें । तहान भूक नाहीं ॥३॥ एकी असतील घरीं । चित्त तयापासीं परी । वेगीं करोनि वोसरी । तेथें जाऊं पाहे । लाज सांडियेली वोज । नाहीं फजितीचें काज । सुख सांडोनियां सेज । तेथें धांव घाली ॥४॥ वेधियेल्या बाळा । नर नारी या सकळा । बाळा खेलती अबला । त्याही विसरल्या । कुमर कुमरी । नाहीं  भाव हा शरीरीं । दृष्टी न फिरे माघारी । तया देखतां ही ॥५॥ वैरभाव नाहीं । आप पर कोणी काहीं । शोक मोह दुःख ठायीं । तया निरसलीं । तुका म्हणे सुखी । केलीं आपणासारिखीं । स्वामी माझा कवतुकीं । बाळवेषें खेळें ॥६॥"
},
{
    "initial":"आजी नवल मी आलें येणें रानें । भेटी अवचिती नंदाचिया कान्हें ।",
    "fullAbhang":"आजी नवल मी आलें येणें रानें । भेटी अवचिती नंदाचिया कान्हें । गोवी सांगती वो सकळही जन । होतें  संचित आणियेलें तेणें वो ॥१॥ गेले होऊनी न चले आतां  कांहीं । साद घालितां जवळी दुजें नाहीं । अंगी जडला मग उरलें तें कांई । आतां राखतां गुमान भलें बाई वो ॥२॥ बहुत कामें मज नाहीं  आराणुक । एक सारितां तों पुढें उभें एक । आजी मी टाकोनी आलें सकळीक । तंव रचिलें आणिक कवतुक वो ॥३॥ चिंता करितां हरिली नारायणें । अंगसंगें मिनतां दोघेजणें । सुखे निर्भर झालियें त्याच्या गुणें । तुका म्हणे खुंटलें येणे जाणें वो ॥४॥"
},{
    "initial":"होतें बहुत दिवस मानसीं । आजी नवस फळले नवसीं ।",
    "fullAbhang":"होतें बहुत दिवस मानसीं । आजी नवस फळले नवसीं । व्हावी भेटी तें झाली गोविंदासी । आतां सेवा करीन निश्र्चयेसीं वो ॥१॥ स्थिर स्थिर मजसि साहे करा । बहु कष्ट सोसिल्या येरझारा । येथें आड मज न साहावे वारा । देऊनि कपाट आलें तें दुसरें वारा वो ॥२॥ मूळ सत्ता हें सायासाची जोडी । नेदी वेगळें होऊं एकी घडी । नाहीं लौकिक स्मरण आवडी । आतां येणें काळें या लोभें वेडी वो ॥३॥ उदयीं उदयो साधिला अवकाश । निश्र्चिंतीनें निश्र्चिंती सावकाश । धरिये गोडी बहुत आला रस । तुका म्हणे हा मागुता नये दिवस वो ॥४॥"
},
{
    "initial":"आजी कां वो तूं दिससी दुश्र्चित्ती । म्हणिये काम नलगे तुझ्या चित्ती ।",
    "fullAbhang":"आजी कां वो तूं दिससी दुश्र्चित्ती । म्हणिये काम नलगे तुझ्या चित्ती । दिलें ठेवू तें विसरसी हातीं  । नेणो काय बैसला हरि चित्ती वो ॥१॥ सर सर परती झालीस आतां भांड । कैसें दाखविसी जगासी या तोंड । व्याली माय तें लाजविली रांड । नाहीं थारा दो ठायीं झाला खंड वो ॥२॥ होतें तैसे तें उमटलें वरी । बाह्य संपादणी अंतरींची चोरी । नाहीं मर्यादा निःसंग बावरी । मन हें गोविंदी देह काम करी वो ॥३॥ नाहीं करीत उत्तर कोणासवें । पराधीन भोजन दिलें खावें । नाहीं अचळ सावरावा ठावे । देखो उदासीन तुझे गे देहभाव वो ॥४॥ कोंठे नेणों हा फावला एकांत । सदा किलकिल भोंवतीं बहुत । दोघे एकवत बोलावया मात । नाहीं लाज धरिली दिला हात वो ॥५॥ करी चवतुक खेळ खेळे कान्हा । दावी लाघव भांडवी सासुसूना । पराभक्ति हें शुद्ध तुम्हीं जाणा । तुका म्हणे ऐसें कळों यावें या जना वो ॥६॥"
},
{
    "initial":"भरिला उलंडूनी रिता करी घट । मीस पाणियाचें गोविंदाची चट ।",
    "fullAbhang":"भरिला उलंडूनी रिता करी घट । मीस पाणियाचें गोविंदाची चट । चालें झडझडां उसंतूनि वाट । पाहे पाळतूनि उभा तोचि नीट वो ॥१॥ चाळा लावियेला गोप गोपीनाथें । जाणें आवडीचें रूप जेथे तेथे । दावी बहुतांच्या बहुवेषपंथें । गुणातीतें खेळ मांडियेला येथें वो ॥२॥ मनीं आवडे तें करावें उत्तर । काहीं निमीत्ताचा पाहोनी आधार । उगा राहे कां मारिसी कंकर । मात वाढविसी उत्तरा उत्तर वो ॥३॥ धरिली खोडी दे टाकोनियां मागें । नये विनोद हा कामा मशीं संगें । मिठी घालीन या जीवाचिया त्यागें । नाहीं ठाउकीं पडिलीं तुझीं सोंगे वो ॥४॥ सुख अंतरीचें बाह्य ठसठसी । म्हणे विनोद हा काय सोंग यासी । तुज मज काय सोयरिक ऐसीं । नंदनंदन या थोरपणे जासी रे ॥५॥ करी कारण तें कळों नेदी कोणा । सुख अंतरीचें बाह्य रंग जना । मन मिनलें रे तुका म्हणे मना । भोग अंतरींचा पावें नारायणा वो ॥६॥"
},{
    "initial":"नका काहीं उपचार माझ्या शरीरा करूं न साहावे मज बहु होतो उबारा ।",
    "fullAbhang":"नका काहीं उपचार माझ्या शरीरा करूं न साहावे मज बहु होतो उबारा । मनोजन्य व्यथा वेध झाला अंतरा । लवकरी आणा नंदाचिया कुमरा वो ॥१॥ सखिया वेशिया तुम्ही प्राणवल्लभा । निवेदिला भाव आर्तभूत या लोभा । उमटलीं अंगी वो सांवळी प्रभा । साच हें अवस्था कळे मज माझ्या शोभा वो ॥२॥ कळों नेदावी हे दुजियासी मात । घडावा तयासी उत्कंठा एकांत एकाएकीं साक्षी येथें आपुलें चित्त । कोण्या काळें होईल नेणों भाग्य उदित वो ॥३॥ स्वाद सीण देहभान निद्रा खंडण । पाहिले ताटस्थ उन्मळित लोचन । अवघें वोसाऊन उरले तें चरण । तुका म्हणे दर्शनापें आलें जीवन वों ॥४॥"
},
{
    "initial":"पडिली भुली धांवती सैराट । छंद गोविंदाचा चोजविती वाट ।",
    "fullAbhang":"पडिली भुली धांवती सैराट । छंद गोविंदाचा चोजविती वाट । मागें सारूनी सकळ बोभाट । वंदी पदांबुजे ठेवूनि ललाट वो ॥१॥ कोणी सांगा या गोविंदाची शुद्धि । होतें वाहिले लपाला आतां खांदी । कोठें आड आली हें देहबुद्धि । धांवा आळवा करूणा कृपानिधी वो ॥२॥ मागें बहुतांचा अंतरला संग । मुळें जयाचिया तेणें केला त्याग । पैल पाहतां तें हरपलें अंग । खुंटली वाट नाहींसें झालें जग वो ॥३॥ शोक वियोग घडला सकळांचा । गेल्या शरण हा अन्याय आमुचा । केला उच्चार घडल्या दोषांचा । झाला प्रगट स्वामी तुकयाचा वो ॥४॥"
},
{
    "initial":"आलिये धांवती धांवती भेट होईल म्हूण । तंव ते टळली वेळ वो माझा उरला सीण ॥",
    "fullAbhang":"आलिये धांवती धांवती भेट होईल म्हूण । तंव ते टळली वेळ वो माझा उरला सीण ॥१॥ आतां काय करूं सांगा वो मज भेटेल कैसा । हरिलागीं प्राण फुटे वो थोरी लागली आशा ॥२॥ लाविती उशीर बहु ओढिती ओढा । सांभाळितां सांग असांग दुःख पावल्ये पीडा ॥३॥ जळो आतां संसारू वो कई शेवट पुरे । तुकयाच्या स्वामी गोपाळालागीं जीव झुरे ॥४॥"
},
{
    "initial":"काय उणें कां करितोसि चोरी । किती सांगों तूं नाइकसी हरी ।",
    "fullAbhang":"काय उणें कां करितोसि चोरी । किती सांगों तूं नाइकसी हरी । परेपरता तूं पळोनि जासी दुरी । अनावर या लौकिका बाहेरी वो ॥१॥ माया करूणा हें करिते बहुत । किती सोसूं या जगाचे आघात । न पुरे अवसरू हेंचि नित्यानित्य । तूंचि सोडवीं करूनी स्थिर चित्त वो ॥२॥ बहुत कामें मी गुंतलिये घरीं । जासी डोळा तूं चुकवूनि हरी । करिता लाग न येती चपळ भारी । नाहीं सायासाची उरो दिली उरी वो ॥३॥ तुज म्हणीये मी न संगें अनंता । नको जाऊं या डोळियां परता । नलगे जोडी हें तुजविण आतां । तुकया स्वामी कान्होबा गुण भरिता वो ॥४॥"
},{
    "initial":"घाली कवाड टळली वाड राती । कामें व्यापली कां पडिली दुश्र्चिती ।",
    "fullAbhang":"घाली कवाड टळली वाड राती । कामें व्यापली कां पडिली दुश्र्चिती । कोणे लागला गे सदैवेचे हातीं आजीं शुन्य शेजे नाहीं दिसे पति वो ॥१॥ बोले दूतिकेशीं राधा हें वचन । मशीं लाघव दाखवी नारायण । म्हणे कोमळ परीं बहुं गे निर्गुण । याशीं न बोलें कळला मज पूर्ण वो ॥२॥ धाडिलें गरूडा आणिलें हनुमंता । तैं पाचारिलें होउनि ये वो सीता । लाजिन्नली रुप नये पालटितां । झाला भीमकी आपण राम सीता वो ॥३॥ सत्यभामा दान करी नारदासी । तैं कळला वो मज हृषीकेशी । तुळे घालितां वो नये कनकरासी । सम तुकें एक पान तुळसी वो ॥४॥ मज भुली पडली कैशापरी । आम्हा भोगूनी म्हणे मी ब्रह्मचारी । दिली वाट यमुनें माये खरी । तुम्हां आम्हां न कळे अद्यापवरी वो ॥५॥ जाणे जीवींचें सकळ नारायण । असे व्यापूनी परी न दिसे लपून । राधा संबोखिली प्रीति अळिंगून । तुका म्हणे येथें भावाचि कारण वो ॥६॥"
},
{
    "initial":"धरिला पालव न सोडी माझा येणें । कांहीं करितां या नंदाचिया कान्हे ।",
    "fullAbhang":"धरिला पालव न सोडी माझा येणें । कांहीं करितां या नंदाचिया कान्हे । एकली न येतें मी ऐसें काय जाणें । कोठें भरलें या अवघड रानें रे ॥१॥ सोडीं पालव जाऊं दे मज हरी । वेळ लागल्या रे कोपतील घरी । सासू दारूण सासरा आहे भारी । तुज मज सांगतां नाहीं उरी रे ॥२॥ सखया वेशिया होत्या मजपाशीं । तुज फांवलें रे फाकतां तयासी । होतें अंतर तैं सांडतें कैसी । एकाएकीं अंगीं जडलासी रे ॥३॥ ऐसी भागली हें करितां उत्तर । शक्ति मावळल्या आसुडितां कर स्वामी तुकयाचा भोगिया चतुर । भोग भोगी त्यांचा राखे  लोकाचार वो ॥४॥"
},
{
    "initial":"भलों नंदाजीको डिकरो । लाज राखीलीन हमारो ॥",
    "fullAbhang":"भलों नंदाजीको डिकरो । लाज राखीलीन हमारो ॥१॥ आगळ आवो देवजी कान्हा । मैं घर छोडी आये मान्हा ॥२॥ उनसुं कलना नव्हे तो भला । खसम अहंकार  दादुला ॥३॥ तुका प्रभु परबली हरी । छेपी आहे हूं जगाथी न्यारी ॥४॥"
},
{
    "initial":"गोड लागें परि सांगतांचि नये । बैसे मिठी सये आवडीची ॥",
    "fullAbhang":"गोड लागें परि सांगतांचि नये । बैसे मिठी सये आवडीची ॥१॥ वेधलें वो येणें श्रीरंग रंगे । मी हें माझीं अंगें हारपली ॥धृ॥ परतेचि ना दृष्टि बैसली तें ठायीं । विसांवोनि पायीं ठेलें मन ॥३॥ तुकयाच्या स्वामीसवें झाली भेटी । तेव्हां झाली तुटी मागिलाची ॥४॥"
},
{
    "initial":"कोंठे मी तुझा धरू गेले संग । लावियेले जग माझ्या पाठी ॥",
    "fullAbhang":" कोंठे मी तुझा धरू गेले संग । लावियेले जग माझ्या पाठी ॥१॥ सर सर परता अगुणाच्या गोवळा । नको लावूं चाळा खोटा येथें ॥धृ॥ रुपाच्या लावण्यें नेली चित्तवृत्ति । न देखें भोंवती मी तें माझी ॥३॥ तुकयाचा स्वामी माझे  जीवींच बैसला । बोलीच अबोल करूनियायां ॥४॥"
},
{
    "initial":"धन्य बाया ऐशा नारी । घरीं दारीं नांदतीं ॥",
    "fullAbhang":"धन्य बाया ऐशा नारी । घरीं दारीं नांदतीं ॥१॥ चोरूनिया तुजपाशीं । येती त्यांसी न कळतां ॥२॥ दोन्हीं ठायीं समाधान । सम कठिण बहुतांसी ॥३॥ तुका म्हणे जीवासाठीं दुर्लभ भेटी तें देवा ॥४॥"
},
{
    "initial":"हरिरता चपळा नारी । लागवरी न रिघती ॥",
    "fullAbhang":"हरिरता चपळा नारी । लागवरी न रिघती ॥१॥ अवघ्या अंगे सर्वोत्तम । भोगी काम भोगता ॥२॥ वाचा वाचत्वासी न ये । कोंठें काय करावें ॥३॥ तुका म्हणे देवा ऐशा । देवपिशा उदारा ॥४॥"
},
{
    "initial":"कोणी सुना कोणी लेंकी । कोणी एकी सतंता ॥",
    "fullAbhang":"कोणी सुना कोणी लेंकी । कोणी एकी सतंता ॥१॥ अवघियांची जगनिंद । झाली धिंद सारखी ॥२॥ अवघ्या अवघ्या चोरा । विना वरा मायबापा ॥३॥ तुका म्हणे करा सेवा । आलें जीवावरी तरी ॥४॥"
},
{
    "initial":"मैं भुली घरजानी बाट । गोरस बेचन आयें हाट ॥",
    "fullAbhang":"मैं भुली घरजानी बाट । गोरस बेचन आयें हाट ॥१॥ कान्हा रे मनमोहन लाल । सबही बिसरूं देंखें गोपाळ ॥२॥ कहां पग डारूं देखें आनेरा । देखें तो सब वोहिने घेरा ॥३॥ हुं तो थकित भई रे तुका । भागा रे सब मनका धोका ॥४॥"
},
{
    "initial":"हरिबिन रहियां न जाये जिहिरा । कबकी ठाडी देखें राहा ॥",
    "fullAbhang":" हरिबिन रहियां न जाये जिहिरा । कबकी ठाडी देखें राहा ॥१॥ क्या मेरे लाल कवन चुकी भई । क्या मोहिपासिती बेर लगाई ॥२॥ कोई सखी हरि जावे बुलावन । बार हि डारूं उसपर तन ॥३॥ तुका प्रभु कब देखें पाऊं । पासीं आऊ फेर न जाऊं ॥४॥"
},
{
    "initial":"चुराचुराकर माखन खाया । गौलनीका नंद कुमर कन्हैया ॥",
    "fullAbhang":"चुराचुराकर माखन खाया । गौलनीका नंद कुमर कन्हैया ॥१॥ काहे बराई दिखावत मोहि । जानतहुं प्रभुपना तेरा सबहि ॥२॥ और बात सुन उखलसुं गला । बांधलिया आपना तूं गोपाळा ॥३॥ फेरत बनबन गाऊं धरावत । कहे तुकयाबंधु लकरी ले ले हात ॥४॥"
}]