[{
    "initial":"योगियां मुनिजना ध्यानीं । तें सुख  आसनीं शयनीं ॥",
    "fullAbhang":"योगियां मुनिजना ध्यानीं । तें सुख  आसनीं शयनीं ॥१॥ हरी सुख फावलें रे ॥धृ॥ गोकुळींच्या गौळीया । गोपी गोधना सकळा ॥३॥ बापरखुमादेवीवरू विठ्ठलें । तें सुख सवंगडीया दिधलें ॥४॥"
},
{
    "initial":"रांगतु रंगणीं चोरितु लोणी धांवोनी धरिती गौळणी । बांधती चरणीं देती गाऱ्हाणीं यशोदे साजणी ।",
    "fullAbhang":"रांगतु रंगणीं चोरितु लोणी धांवोनी धरिती गौळणी । बांधती चरणीं देती गाऱ्हाणीं यशोदे साजणी । दधि घृत भक्षून तमालनीळें नवल केलें साजणी ॥१॥ कृष्ण आळिवा आळिवा । परतोनी मातें दावा ॥धृ॥ कृष्णा कान्हा मधुसूदना कामिनी मनमोहना । योगिध्याना हरस्मरणा गोपी ध्याना मानिती कान्हा बोलती यमुना ॥२॥ नेणवसी नेणवसी अकळुतु नाकळसी ॥धृ॥ इंद्रनीळा श्रुतीजन किरळा सुरीजन घनसांवळा । कंठीं माळा कौस्तुभ गळां प्रीती तुळसी दळा । कासे सेला सोनसळा उभा बळीभद्रा जवळा ॥३॥ कृष्ण सांवळा डोळसुं । सहज परमहंसु ॥धृ॥ सदानंदा श्रीमुकुंदा श्रीहरी परमानंदा आनंदकंदा । अभय प्रल्हाद पावक नादा धेनु लुब्धा गोपाळा गोविंदा ॥४॥ कृष्ण आमुचा आमुचा । खेळीया गौळीयाचा ॥धृ॥ कर्पूरगौरा मनस्थिरा पुराणा गुणगंभीरा विरादिविरा महावीरा । पांडव दळ साहाकारा मथुरा नगरा कौंसासुरा । शिक्षा लाविली चाणुरा अति सुंदरा तूं  पेंढारा बापरखुमादेवीवरा ॥५॥ जाणितलें जाणितलें । माझें मज दिधलें ॥धृ॥"
},
{
    "initial":"माझ्या कान्हाचें तुम्हीं नांव भरी घ्यावो । हृदयीं धरोनि यासी खेळावया न्यावो ॥",
    "fullAbhang":"माझ्या कान्हाचें तुम्हीं नांव भरी घ्यावो । हृदयीं धरोनि यासी खेळावया न्यावो ॥धृ॥ भक्तांकारणे येणें घेतलीसे आळी । दहा गर्भवास सोशी वनमाळी ॥२॥ कल्पनेविरहित भलतया मागें। अभिमान सांडुनि दिनापाठी लागें ॥३॥ शोषिली पुतना येणें मोडियेले तरू । आळी न संडी बापरखुमादेवीवरु ॥४॥"
},
{
    "initial":"गायी चालील्या वनाप्रती । सवें पेंधा चाले सांगाती ॥",
    "fullAbhang":"गायी चालील्या वनाप्रती । सवें पेंधा चाले सांगाती ॥१॥  वळि गोवळिया कान्होबा । यमुने पाण्या नेई तूं बा ॥ध्रु॥ पावया छंदें परतल्या गाई । विसरल्या चारा तल्लीन ठायीं ॥२॥ ज्ञानदेव सवें सवंगडा लाठा । गाई हांकितो गोठणा तटा ॥३॥"
},
{
    "initial":"पांवया छंदें तल्लीन गोविंदें । नाचती आनंदे गोपाळ कैसे ॥",
    "fullAbhang":"पांवया छंदें तल्लीन गोविंदें । नाचती आनंदे गोपाळ कैसे ॥धृ॥ यमुनेच्या तीरी गाई चारी हरी । गोपाळ गजरीं आनंदले ॥२॥ ठायीं ठायीं मातु पेंधा पैं नाचतु । वाकुल्या दावितु हरी छंदें ॥३॥ ठांई ठाती उभ्या विसरल्या माया ।हाकितु लवलाह्या  कृष्णहरी ॥४॥ ज्ञानदेवा जिवीं कृष्ण चिरंजिवी। गोपाळ रंजवी प्रेमभक्ता ॥५॥"
},
{
    "initial":"वृंदावनीं आनंदुरे । विठ्ठल देवो आळवितीरे ॥धृ॥ गोपाळ रतलेरे ।  विठ्ठल देवो आळवितीरे ॥",
    "fullAbhang":"वृंदावनीं आनंदुरे । विठ्ठल देवो आळवितीरे ॥धृ॥ गोपाळ रतलेरे ।  विठ्ठल देवो आळवितीरे ॥२॥ निवृत्ति दासा प्रियोरे । विठ्ठल देवो आळवितीरे ॥३॥"
},
{
    "initial":"सांवळी प्रतिमा घेऊनि सकुमार। खेळत सुंदर गोकुळीं रया ॥",
    "fullAbhang":"सांवळी प्रतिमा घेऊनि सकुमार। खेळत सुंदर गोकुळीं रया ॥१॥ त्या रूपें वेधिलें काय करूं माय। अवघें निर्गुण होय पाचारीतां ॥२॥ मीपणा ठाव नूरेची पैं सर्वथा । प्रपंचाची कथा ब्रह्म जाली ॥३॥ बापनिवृत्तिराजे दाविताती खुणा । नाम नारायणा पाठ कीजे  ॥४॥"
},
{
    "initial":"त्रिभंगी देहुडा ठाण मांडूनियां माये । कल्पद्रुमातळीं वेणू वाजवितु आहे ॥",
    "fullAbhang":"त्रिभंगी देहुडा ठाण मांडूनियां माये । कल्पद्रुमातळीं वेणू वाजवितु आहे ॥१॥ गोविंदु वो माये गोपाळु वो । सबाह्य अभ्यंतरी अवघा परमानंदुवो  ॥धृ॥ सांवळे सगुण सकळां जिवांचें जीवन। घणानंद मूर्ती पाहता हारपलें मन ॥३॥ शून्य स्थावर जंगम व्यापुनि राहिला अकळ । बापरखुमादेवीवरू विठ्ठल सकळ ॥४॥"
},
{
    "initial":"मी माझे म्हणता ठकचि ठेलिये । आपुले जाति कूळ विसरूनि गेलिये ॥",
    "fullAbhang":"मी माझे म्हणता ठकचि ठेलिये । आपुले जाति कूळ विसरूनि गेलिये ॥१॥ गुणाचा दुकाळ पडिला देशीं । निर्गुणासि कैसी रातलिये ॥२॥ बापरखुमादेविवर विठ्ठलु सये । सेजारासी नये काय करूं ॥३॥"
},{
    "initial":"बरवा वो हरी बरवा वो । गोविंद गोपाळ गुण गरुवा वो ॥",
    "fullAbhang":"बरवा वो हरी बरवा वो । गोविंद गोपाळ गुण गरुवा वो ॥धृ॥ सांवळा वो हरी सांवळा वो। मदनमोहन कान्हो गोवळा वो ॥२॥ पाहतां वो हरि पाहतां वो । ध्यान लागलें या चित्ता वो ॥३॥ पढिये वो हरि पढीये वो । बापरखुमादेवीवरू घडिये वो ॥४॥"
},
{
    "initial":"लक्ष लावुनि अंतरी । कृष्णा पाहती नरनारी । लावण्य सागरु हरि । परमानंदु ॥",
    "fullAbhang":"लक्ष लावुनि अंतरी । कृष्णा पाहती नरनारी । लावण्य सागरु हरि । परमानंदु ॥१॥ छंदें छंदें वेणु वाजे । त्रिभुवनीं घनु गाजे । उतावेळ मन माझें । भेटावया ॥धृ॥ ब्रह्मविद्येचा पुतळा । गाई राखतो गोंवळा । श्रुती नेणवे ते लीळा । वेदां सनकादिकां ॥३॥ भूतग्रामीचा परेशु । तापत्रयाचा करी नाशु । आड धरूनि गोपवेषु । वत्सें राखे ॥४॥ रासक्रीडा वृंदावनी खेळे । इंदूवदन मेळे । उद्धरी यदुकुळे । कुळदीपकें ॥५॥ निवृत्तीदासाचा दातारु । बापरखुमादेवीवरू ।भक्ता देतो अभयकरू । क्षणांक्षणांमाजीं ॥६॥"
},
{
    "initial":"काय सांगूं तुतें बाई । काय सांगू तूतें ॥धृ॥ जात होतें यमुने पाणिया वातत भेतला सांवला",
    "fullAbhang":"काय सांगूं तुतें बाई । काय सांगू तूतें ॥धृ॥ जात होतें यमुने पाणिया वातत भेतला सांवला । दोईवल तोपी मयुल पुछाची खांद्यावली कांबला ॥२॥ तेणें माझी केली तवाली मग मी तेथूनी पलाली । पलता पलता घसलून पलली दोईची घागल फुतली ॥३॥ माझे घुलगे फुतले मग मी ललत बथले । तिकून आले शालंगपानी मला पोताशीं धलिलें ॥४॥ मला पोताशीं धलिलें माझे समाधान केलें । निवृत्तीचे कृपें हे ज्ञानदेवा लाधले ॥५॥"
},
{
    "initial":"दुडीवरी दुडी गौळणी साते निघाली । गौळणी गोरसु म्हणो विसरली ॥",
    "fullAbhang":"दुडीवरी दुडी गौळणी साते निघाली । गौळणी गोरसु म्हणो विसरली ॥१॥ गोविंद घ्यावो दामोदर घ्यावो । तव तव बोलति मथुरेच्या वो ॥२॥ गोविंद गोरसु एकचि नांवा । गोरसु विकूं आलें तुमच्या गांवा ॥३॥ बापरखुमादेविवर विठ्ठलेंसी भेटी । आपले सवसाठी करुनि ठेली ॥४॥"
},
{
    "initial":"यातिकुळ माझें गेलें हारपोनि । श्रीरंगावांचुनि आनु नेणें ॥१॥ किती वो शिकवाल मज वेळोवेळां ।",
    "fullAbhang":"यातिकुळ माझें गेलें हारपोनि । श्रीरंगावांचुनि आनु नेणें ॥१॥ किती वो शिकवाल मज वेळोवेळां । मी तंव गोवळा रातलिये ॥धृ॥ अष्टभोग भोगीतां मातें नाही चाड । भक्तिप्रेम गोड लेईलेंगे माये ॥३॥ बापरखुमादेविवरू जीवींचा जिव्हाळा । कांही केलिया वेगळा नव्हेगे माये ॥४॥"
},{
    "initial":"ज्याचिये आवडी संसार त्यजिला । तेणें कां अबोला धरिलागे माये ।",
    "fullAbhang":"ज्याचिये आवडी संसार त्यजिला । तेणें कां अबोला धरिलागे माये । पायां दिधली मिठी घातली जीवें गांठी । साऊमा नये जगजेठी उभा ठेलागे माये ॥१॥ भेटवा वो त्यासी चरण झाडीन केशीं । सगुणरुपासि मी वो भाळलिये ॥ध्रु॥ क्षेमालागीं जीउ उतावेळ माझा । उचलोनि चारी भुजा देईन क्षेम । कोण्या गुणें कावो रुसला गोवळु । सुखाचा चावळू मजसी न करीगे माये ॥३॥ ऐसें अवस्थेचें पिसें लाविलेसें कैसें । चित्त नेलें आपणिया सारिसेंगे माये । बापरखुमादेविवरें लावियेले पिसें । करुनि ठेविले आपणिया ऐसेंगे माये ॥४॥"
},
{
    "initial":"पैल विळाचिये वेळीं ।  आंगणी उभी ठेलिये । येतिया जातिया पुसे । विठ्ठल केउतागे माय ॥१॥",
    "fullAbhang":"पैल विळाचिये वेळीं ।  आंगणी उभी ठेलिये । येतिया जातिया पुसे । विठ्ठल केउतागे माय ॥१॥ पायरऊ जाला संचारू नवल । वेदें विंदान लाविलें म्हणे विठ्ठल विठ्ठल ॥धृ॥ नेणें तहान भूक । नाहीं लाज अभिमान । वेधिले जनार्दनी़ । देवकीनंदनगे माय ॥३॥ बापरखुमादेवीवरु जिवींचा जिवनु ।माझे मनिंचे मनोरथ पुरवीं कमल नयनुगे माये ॥४॥"
},
{
    "initial":"जीवाचिया जीवा प्रेमभावाचिया भावा । तुज वांचूनि केशवा अनु नावडे ॥१॥",
    "fullAbhang":"जीवाचिया जीवा प्रेमभावाचिया भावा । तुज वांचूनि केशवा अनु नावडे ॥१॥ जीवें अनुसरलिये अझूनी कां नये । वेगीं आणावा तो सये प्राण माझा ॥धृ॥ सौभाग्यसुंदरू लावण्यसागरू । बापरखुमादेविवरू  श्रीविठ्ठलु ॥३॥"
},{
    "initial":"पैल तो गे काऊ कोकताहे । शकुन गे माये सांगताहे ॥धृ॥",
    "fullAbhang":"पैल तो गे काऊ कोकताहे । शकुन गे माये सांगताहे ॥धृ॥ उडरे उडरे काऊ तुझे सोन्यानें मढवीन पाऊ । पाहुणे पंढरीरावो घरा कैं येती ॥२॥ दहिंभाताची उंडी लाविन तुझ्या तोंडी । जीवा पढिये त्याची गोडी सांग वेगी ॥३॥ दुधें भरूनि वाटी लावीन तुझें वोंठी । सत्य सांगे गोठी विठो येईल कायी ॥४॥ आंबया डाहाळीं फळें चुंबी रसाळीं । आजिचेरे काळीं शकून सांगे ॥५॥ ज्ञानदेव म्हणे जाणिजे ये खुणें । भेटती पंढरीराणे शकून सांगे ॥६॥"
},
{
    "initial":"जागृती पुसे साजणी । कवण बोलिलें अंगणी । निरखितां वो नयनी । वृंदावनीं देखीयला ॥",
    "fullAbhang":"जागृती पुसे साजणी । कवण बोलिलें अंगणी । निरखितां वो नयनी । वृंदावनीं देखीयला ॥१॥ मनिं वेधु वो तयाचा । पंढरीरायाचा ॥धृ॥ स्वप्न सांगे सुषुप्ती । असे ममता हे चित्तीं । विठ्ठल होईल प्रतीती । मग  गर्जती तुर्ये ॥३॥ मज बोलो नये ऐसे केलें । मन उन्मनीं बोधलें । बापरखुमादेवीवरू विठ्ठलें । थितें नेलें मीं माझें ॥४॥"
},
{
    "initial":"पंढरपुरीचा निळा लावण्याचा पुतळा । विठा देखियेला डोळां बाईयेवो ॥",
    "fullAbhang":"पंढरपुरीचा निळा लावण्याचा पुतळा । विठा देखियेला डोळां बाईयेवो ॥१॥ वेधलें वो मन तयाचिया गुणीं । क्षणभर न विसंबे विठ्ठलरुक्मिणी ॥२॥ पौर्णिमेचें चांदिणें क्षणाक्षणां होय उणें । तैसें माझें जिणें एका विठ्ठलेंविण ॥३॥ बापरखुमादेविवरू विठ्ठलुचि पुरे । चित्त चैतन्य मुरे बाईये वो ॥४॥"
},
{
    "initial":"अवचिता परिमळु झुळकला अळुमाळु । मी म्हणे गोपाळु आलागे माये ।",
    "fullAbhang":"अवचिता परिमळु झुळकला अळुमाळु । मी म्हणे गोपाळु आलागे माये । चांचरती चांचरती बाहेरी निघालें । ठकचि मी ठेलें काय करूं ॥१॥ मज करा कां उपचारु अधिक ताप भारू । सखिये सारंगधरु भेटवा कां ॥धृ॥ तो सावळा सुंदरू कासे पीतांबरू । लावण्य मनोहरू देखियेला । भरलिया दृष्टी जंव डोळां न्याहाळी । तंव कोठें वनमाळी गेलागे माये ॥३॥ बोधुनि ठेलें मन तंव जालें आन । सोकोनी घेतले प्राण माझेगे माये । बापरखुमादेवीवरू विठ्ठल सुखाचा । तेणें कायामनेंवाचा वेधियेलें ॥४॥"
},
{
    "initial":"तुजविण येकली रे कृष्णा न गमे राती । तंव तुवां नवल केलें वेणू घेऊनि हातीं ।",
    "fullAbhang":"तुजविण येकली रे कृष्णा न गमे राती । तंव तुवां नवल केलें वेणू घेऊनि हातीं । आलिये तेचि सोय तुझी वोळखिली गती ॥१॥ नवल हें वालभरे कैसें जोडलें जिवा । दुसरें दुरी ठेलें प्रीति केला रिघावा ॥धृ॥ पारुरे पारुरे कान्हा झणें करिसी अव्हेरू । तूं तंव हृदयींचा हौसी चैतन्य चोरू । बापरखुमादेविवरा विठो करि कां अंगिकारु ॥३॥"
},{
    "initial":"घनु वाजे घुणाघुणा । वारा वाजे रुणुझुणा । भवतारकु हा कान्हा । वेगीं भेटावा कां ॥",
    "fullAbhang":"घनु वाजे घुणाघुणा । वारा वाजे रुणुझुणा । भवतारकु हा कान्हा । वेगीं भेटावा कां ॥धृ॥ चांदवो चांदणें । चापेवो चंदनु । देवकी नंदनु । विण नावडे वो ॥२॥ चंदनाची चोळी । माझें सर्व अंग पोळी । कान्हो वनमाळी । वेगीं भेटावा कां ॥३॥ सुमनाची सेज । सितळ वो निकी । वोले आगिसारिखी । वेगीं विझवा कां ॥४॥ तुम्ही गातसां सुस्वरें । ऐकोनि द्या उत्तरें । कोकिलें वर्जावें । तुम्हीं बाईयांनो ॥५॥ दर्पणीं पाहातां । रूप न दिसे आपुलें । बापरखुमादेविवरें विठ्ठलें । मज ऐसें केलें ॥६॥"
},
{
    "initial":"कृष्णें वेधिली विरहिणी बोले । चंद्रमा करितो उबारागे माय ।",
    "fullAbhang":"कृष्णें वेधिली विरहिणी बोले । चंद्रमा करितो उबारागे माय । न लवा चंदनु आंगीं न घाला विंजणवारा । हरिविणें शून्य शेजारुगे माय ॥१॥ माझे जिवींचे तुम्ही कां वो नेणां । माझा बळिया तो पंढरिराणा वो माय ॥धृ॥ नंदनंदनु घडी घडी आणा । तयावीण न वाचति प्राणा वो माये ।बापरखुमादेविवरु विठ्ठलु गोविंदु । अमृत पान गे माय ॥३॥"
},
{
    "initial":"सांवळें परब्रह्म आवडे ये जीवा । मनें मन राणिवा घर केलें ॥",
    "fullAbhang":"सांवळें परब्रह्म आवडे ये जीवा । मनें मन राणिवा घर केलें ॥१॥ काय करुं सये सांवळें गोंवित । आपेंआप लपत मन तेथें ॥धृ॥ बापरखुमादेविवरू सांवळी प्रतीमा । मनें मनीं क्षमा एक जालें ॥३॥"
},
{
    "initial":"पांचासहित लयातीत जालीये वो । प्रेम भक्ति अनुसरलें काळ्या रूपासी ॥",
    "fullAbhang":"पांचासहित लयातीत जालीये वो । प्रेम भक्ति अनुसरलें काळ्या रूपासी ॥१॥ ठायींचाचि काळा अनादि बहु काळा । म्हणोनि वेदा चाळा लाविलागे माये ॥२॥ बापरखुमादेविवरें जन्मावेगळें केलें । म्हणोनि भाज जालें बाईयेवो ॥३॥"
},
{
    "initial":"निरखित निरखित गेलिये । पाहे तंव तन्मय जालिये ॥",
    "fullAbhang":"निरखित निरखित गेलिये । पाहे तंव तन्मय जालिये ॥धृ॥ उन्मनीं मन निवालें । सांवळें परब्रह्म भासलें ॥२॥ रुप येवोनियां डोळां बैसलें । पाहे तंव परब्रह्म अवतरलें ॥३॥ बापरखुमादेविवरें विठ्ठलें । मुस ओतुनियां मेण सांडिलें ॥४॥"
},
{
    "initial":"सांवळीये निळी भुलली एकी नारी । परेचा वो घरीं शुद्धि पुसी ॥",
    "fullAbhang":"सांवळीये निळी भुलली एकी नारी । परेचा वो घरीं शुद्धि पुसी ॥१॥ सांगगे बाईये कवणें घरीं नांदे । कैसें या गोविंदें हिंडविलें ॥धृ॥ चहूं मार्गीं गेले न संपडे वाट । मग चैतन्याचा घाट वेंघलिये ॥३॥ ज्ञानदेवीं समाधि स्थान पैं विठ्ठल । अवघा चित्तीं सांडल हारपला ॥४॥"
},
{
    "initial":"सुखाचा निधि सुखसागर जोडला । म्हणोनि काळा दादुला मज पाचारिगे माये ॥",
    "fullAbhang":"सुखाचा निधि सुखसागर जोडला । म्हणोनि काळा दादुला मज पाचारिगे माये ॥१॥ प्रेम नव्हाळी मज झाली दिवाळी । काळे वनमाळी आले घरागे माये ॥धृ॥ बापरखुमादेविवर पुरोनि उरला । सबाह्यजु भरला माझे ह्रदयींगे माये ॥३॥"
},{
    "initial":"पांचा दामांचा घोंगडा नेसेन । उरली मोट ते मी जेविनगे बाईये ॥",
    "fullAbhang":"पांचा दामांचा घोंगडा नेसेन । उरली मोट ते मी जेविनगे बाईये ॥१॥ कामारि कामारि कामारि होऊन । या गोपाळांचें घर रिघेन गे बाईये ॥धृ॥ त्याचा उंबरा उसिसा करीन । वरी येरझार मी सारीनगे बाईये ॥३॥ निवृत्ती ज्ञानदेवा पुसतिल वर्म । त्यासि कामीन पुरेनगे बाईये ॥४॥"
},{
    "initial":"ऐक एक सखये बाई। नवल मी सांगू काई। त्रेलोक्याचा धनी तो हा ।",
    "fullAbhang":" ऐक एक सखये बाई। नवल मी सांगू काई। त्रेलोक्याचा धनी तो हा । यशोदेसी म्हणतो आई ॥१॥ देवकीनें वाहीला गे । यशोदेनें पाळिला । पांडवांचा बंधुजन । होऊनियां राहिला ॥२॥ ब्रह्मांडाची सांठवण । योगियांचे निजध्यान । चोरी केली म्हणोनियां उखळासी बंधन ॥३॥ सकळ तीथें ज्याचें चरणीं । सुलभ हा शूळपाणी । राधिकेसी म्हणे तुझी । करीन मी वेणीफणी ॥४॥शरण एका जनार्दनी । कैवल्याचा मोक्षदानी । गाई गोपी गोपबाळा मेळविलें आपुलेपणीं ॥५॥"
},{
    "initial":"भुलविलें वेणुनादें । वणु वाजविला गोविंदें ॥",
    "fullAbhang":"भुलविलें वेणुनादें । वणु वाजविला गोविंदें ॥१॥ पांगुळले यमुना जळ । पक्षी राहिले निच्छळ ॥२॥ तृणचरें लुब्ध झालीं । पुच्छ वाहुनियां ठेलीं ॥३॥ नाद न समायें त्रिभुवनीं । एका भुलला जनार्दनीं ॥४॥"
},
{
    "initial":"गोधनें चाराया जातों शारंगपाणि । मार्गी भेटली राधिका गौळणी ।",
    "fullAbhang":"गोधनें चाराया जातों शारंगपाणि । मार्गी भेटली राधिका गौळणी । कृष्ण दान मागे निरी आसडोनी । तंव ती देखिली यशोदा जननी ॥१॥ यशोदा म्हणे नाटका ऋषीकेशी । परनारीसी कैसा रे झोंबसी । येऊ रुदत सांगतो मातेपाशीं । माझा चेंडु लपिवला निरीपाशीं ॥२॥ राधीका म्हणे यशोदे परियेसी । चेंडू नाही नाहीं वो मजपाशीं । परि हा लटिका लबाड ऋषीकेशी । निरी आसडितां चेंडु पडे धरणीसी ॥४॥ यशोदा म्हणे चाळका तुम्हीं नारी । मार्गी बैसता क्षण एक मुरारी । एका जनार्दनीं विनवी श्रीहरी। नाम घेतां पातकें जाती दूरी ॥५॥"
},{
    "initial":"तुझ्या मुरलीचा ध्वनी । अकल्पित पडली कानीं ।",
    "fullAbhang":"तुझ्या मुरलीचा ध्वनी । अकल्पित पडली कानीं । विव्हळ झालें अंत:करणीं । मी घरधंदा विसरलें ॥१॥ अहा रे सांवळीया कैसी वाजविली मुरली ॥धृ॥ मुरली नोहे केवळ बाण । तिनें हरिला माझा प्राण । संसार केला दाणादीन । येऊनि हृदयीं संचरली ॥३॥ तुझ्या मुरलीचा सूर तान । मी विसरलें देहभान । घर सोडोनि धरिले रान। मी वृंदावनी गेलें ॥४॥ एका जनार्दनीं गोविंदा । पतितपावन परमानंदा । तुझ्या नामाचा मज धंदा । वृत्ति तंव पदीं निवर्तली ॥५॥"
},{
    "initial":"कैसी जाऊं मी वृंदावना । मुरली वाजवितो कान्हा ॥",
    "fullAbhang":"कैसी जाऊं मी वृंदावना । मुरली वाजवितो कान्हा ॥धृ॥ पैलतीरीं हरी वाजवी मुरली । नदी भरली यमुना॥१॥ कांसे पितांबर कस्तुरी टिळक ।कुंडल शोभे काना ॥२॥ काय करूं बाई कोणाला सांगू । नामाची सांगड आणा ॥३॥ नंदाच्या हरीनें कौतुक केलें । जाणे अंतरींच्या खुणा ॥४॥ एका जनार्दनी मनीं म्हणा । देव महात्म्य कळेना कोणा ॥५॥"
},
{
    "initial":"कोणी एकि भुलली नारी । विकितां गोरस घ्या म्हणे हरी ॥",
    "fullAbhang":"कोणी एकि भुलली नारी । विकितां गोरस घ्या म्हणे हरी ॥१॥ देखिला डोळां बैसलां मनीं । तोचि वदनीं उच्चारी॥२॥आपुलियाचा विसर भोळा । गोविंद कळा कौतुकें ॥३॥ तुका म्हणे हांसे जन । नाहीं कान तें ठाई ॥४॥"
},{
    "initial":"मुरली मनोहर रे माधव ॥धृ॥ श्रीवत्सलांछन हृदयीं विलासन ।",
    "fullAbhang":"मुरली मनोहर रे माधव ॥धृ॥ श्रीवत्सलांछन हृदयीं विलासन । दीन दयाघन रे ॥१॥ सुरनर किन्नर नारद तुंबर । गाती निरंतर रे ॥२॥ एका जनार्दनीं त्रिभुवनमोहन । राखीत गोधन रे ॥३॥"
},{
    "initial":"दुडीवरी दुडी गौळणी साते निघाली । गौळणी गोरसु म्हणो विसरली ॥",
    "fullAbhang":"दुडीवरी दुडी गौळणी साते निघाली । गौळणी गोरसु म्हणो विसरली ॥१॥ गोविंद घ्यावो दामोदर घ्यावो । तंव तंव हांसती मथुरेच्या गे ॥२॥ दुडीया माझारी कान्होबा झाला भारी । उचंबळें गोरस सांडे बाहेरी ॥३॥ एका जनार्दनीं सबलस गौळणी । ब्रह्मानंदु न समाये मनीं ॥४॥"
},
{
    "initial":"मनमोहन मुरलीवाला । नंदाचा अलबेला ॥१॥ भक्तासाठीं तो जगजेठी । कुब्जेसी रत झाला ॥",
    "fullAbhang":"मनमोहन मुरलीवाला । नंदाचा अलबेला ॥१॥ भक्तासाठीं तो जगजेठी । कुब्जेसी रत झाला ॥२॥ विदुरा घरच्या भक्षूनि कण्या । परमानंदे धाला ॥३॥ भक्तीसुखें-सुखावला । एक जनार्दनीं निवाला ॥४॥"
},{
    "initial":"गौळणी गार्हाणें सांगती यशोदेसी । दही दूध खाऊनियां पळूनि जातो हृषीकेशी ॥",
    "fullAbhang":"गौळणी गार्हाणें सांगती यशोदेसी । दही दूध खाऊनियां पळूनि जातो हृषीकेशी ॥१॥ लाडका हा कान्हा बाई तुझा तुला गोड वाटे । याच्या खोड्या किती सांगूं महीपत्र सिंधु आटे ॥२॥ मेळवूनि गोपाळ घरामध्यें शिरे कान्हा । धरुं जाता पळूनि जातो यादवांचा राणा ॥३॥ ऐंसें मज यानें पिसें लावियलें सांगूं काई । एका जनार्दनीं कायावाचामनें पायी ॥४॥"
},
{
    "initial":"माझा कृष्ण देखिला काय । कोणी तरी सांगा गे ॥",
    "fullAbhang":"माझा कृष्ण देखिला काय । कोणी तरी सांगा गे ॥धृ॥ हातीं घेऊनिया फूल । अंगणी रांगत आले मूल । होते सारवित मी चूल । कैसी भूल पडियली ॥१॥ माथां शोभेंपिंषळपान । मेघवर्ण ऐसा जाण । त्याला म्हणती श्रीभगवान । योगी ध्यान विश्रांती ॥२॥ संगे घेऊनि गोपाळ  । बाळ खेले आळुमाळ । पायीं पोल्हारे झळाळ । गळां माळ वैजयंती ॥३॥ एका जनार्दनीं माय । घरोघरांप्रती जाय । कृष्णा जाणावें तें काय । कोणी सांगा गे ॥४॥"
},{
    "initial":"नानापरी समजवितें परी न राहें श्रीहरी । दहीभात कालवोनि दिला वेंगी झडकरी ।",
    "fullAbhang":"नानापरी समजवितें परी न राहें श्रीहरी । दहीभात कालवोनि दिला वेंगी झडकरी । कडेवरी घेऊनियां फिरले मी दारोदारी ॥१॥ राधे राधे राधे राधे घेई शामसुंदरा । नेई आतां झडकरी आपुलिया मंदिरा ॥धृ॥ क्षणभरी घरीं असता करी खोडी शारंगपाणी । खेळावया बाहेरी जाता आळ घेती गौळणी । थापटोनि निजवितां पळोनि जातो राजद्वारां ॥२॥ राधा घेऊनि हरीला त्वरें जात मंदिरीं । हृदय मंचकीं पहुडविला श्रीहरी । एका जनार्दनीं हरीला भोगी राधा सुंदरा ॥३॥"
},
{
    "initial":"तुझें श्रीमुख सुंदर । कुसुम शुभकांति नागर । कांसे पीतांबर मनोहर । पाहूनि भूल पडली करुणाघना",
    "fullAbhang":"तुझें श्रीमुख सुंदर । कुसुम शुभकांति नागर । कांसे पीतांबर मनोहर । पाहूनि भूल पडली करुणाघना ॥१॥ मुरली नको वाजवूं मनमोहना ॥धृ॥ सर परता होय माघारा देहभाव बुडाला सारा । नाहीं संसारासी थारा । भेद भ्रम गेला । कमळनयना ॥२॥ ध्वनी मंजुळ ऐकिली कानीं । सर्व सुखा झाली धणी । एका जनार्दनीं ध्यानीं मनीं । एकपण जगजीवना ॥३॥"
},{
    "initial":"अधरीं धरुनि वेणु । वेणु वाजविला कोणी नेणुं ॥",
    "fullAbhang":"अधरीं धरुनि वेणु । वेणु वाजविला कोणी नेणुं ॥१॥ प्रातःकाळीं तो वनमाळी । घेऊनि जातो धेनू ॥२॥ उभी मी राहें वाट मी पाहें । केव्हां भेटेल मम कान्हु ॥३॥ एका जनार्दनीं वाजविला वेणु । एकतां मन झालें तल्लीनु ॥४॥"
},
{
    "initial":"ऐकें ऐकें बाई यशोदे । नवल केले तुझ्या गोविंदे । आमुची मुलें तुडविलीं पदें । आतां यासी बांधीन ॥",
    "fullAbhang":"ऐकें ऐकें बाई यशोदे । नवल केले तुझ्या गोविंदे । आमुची मुलें तुडविलीं पदें । आतां यासी बांधीन ॥१॥ आवरी आवरी आपुला कान्हा । नाशियेल्या आमुच्या सुना । अझुनि लाज नये तुझ्या मना । तुझा तुला गोड वाटे कान्हां ॥२॥ येतो आमुच्या घरांसी । धमकावितो लेकीसुनांसी । कोठें लोणी सांग आम्हांसी । न सांगता वासुरें सोडी बिदीसी ॥३॥ आपण खातो दही दुध लोणी । हात पुसतो सुनेच्या मुखालागूनि । एका जनार्दनीं करी करणी । जातो पळोनी तेथोनि ॥४॥"
},
{
    "initial":"खांद्यावरी कांबळी हातामधीं काठी । चारितसे धेनु सांवळा जगजेठी ॥",
    "fullAbhang":"खांद्यावरी कांबळी हातामधीं काठी । चारितसे धेनु सांवळा जगजेठी ॥१॥ राधे राधे राधे राधे मुकुंद मुरारी । वाजवितो वेणु कान्हा श्रीहरी ॥२॥ एक एक गौळण एक एक गोपाळा । हातीं धरुनि नाचती रासमंडळा ॥३॥ एका जनार्दनीं रासमंडळ रचिलें । जिकडे पाहे तिकडे अवघें ब्रह्म कोंदलें ॥४॥"
},{
    "initial":"गौळणी म्हणती यशोदेला । कोठें गे सांवळा । का रथ शृंगारिला । सांगे वो मजला",
    "fullAbhang":" गौळणी म्हणती यशोदेला । कोठें गे सांवळा । का रथ शृंगारिला । सांगे वो मजला । अक्रूर उभा असे बाई गे साजणी ॥१॥ या नंदाच्या अंगणी । मिळाल्या गौळणी ॥धृ॥ बोले नंदाची पट्टराणी । सद्गदित होऊनि । मथुरेसी चक्रपाणी । जातो गे साजणी । विव्हळ झालें मन वचन ऐकोनि ॥२॥ अक्रूरा चांडाळा । तुज कोणी धाडिला । कां घात करुं आलासी । वधिशीं सकळा । अक्रूरा तुझे नाम तैशीच करणी ॥३॥ रथीं चढलें वनमाळी । आकांत गोकुळीं । भूमि पडल्या व्रजबाळी । कोण त्या सांभाळी । नयनीच्या उदकानें भिजली धरणीं ॥४॥ देव बोले अक्रूरासक । वेगें हांकी रथासी । या गोपींच्या शोकासी न पहावे मजसी । एका जनार्दनीं रथ गेला निघोनि ॥५॥"
},
{
    "initial":"गौळणी सांगती गाऱ्हाणीं । रात्री आला चक्रपाणी । खाऊनि दही दूध तुप लोणी",
    "fullAbhang":"गौळणी सांगती गाऱ्हाणीं । रात्री आला चक्रपाणी । खाऊनि दही दूध तुप लोणी । फोडिलीं अवघी विरजणीं । हा गे बाई कोणासी आवरेना ॥१॥ यशोदे बाळ तुझा तान्हा । कोठवर सोसू धिंगाणा ॥धृ॥ दुसरी आली धांवत । यानें बाई काय केली मात । मुखासी मुख चुंबन देत । गळ्यामधी हात घालीत । धरुं जाता सांपडेना ॥२॥ तिसरी आली धाऊनि । म्हणे गे बाई काय केली करणी । पतीची दाढी माझी वेणी । दोहींसी गांठ देऊनि । गांठ बाई कोणा सुटेना ॥३॥ मिळोनी आवघ्या गौळणी । येती नंदाच्या अंगणी । जातो आम्ही गोकुळ सोडोनि । आमुच्या सुना घेऊनि । हे बाई आम्हा पहावेना ॥४॥ ऐशीं ऐकता गाऱ्हाणी । यशोदे नयनी आले पाणी । कृष्णा खोडी दे टाकूनि । एका जनार्दनीं चरणीं  । प्रेम तया आवरेना ॥५॥"
},
{
    "initial":"कृष्ण मूर्ति होय गे कळो आली सोय गे । प्राणाचाही प्राण पाहतां सुख सांगू काय गे ॥",
    "fullAbhang":"कृष्ण मूर्ति होय गे कळो आली सोय गे । प्राणाचाही प्राण पाहतां सुख सांगू काय गे ॥१॥ तुळशी माळ गळां गे कस्तुरीचा टिळा गे । अर्धांगीं रूक्मिणी विंझणें वारित गोपी बाळा गे ॥२॥ पीतांबराची कांस गे कसिली सावकाश गे । नारद तुंबर गायन करिती पुढें निजदास गे ॥३॥ भक्त कृपेची माय गे वोळखिली विठाई गे । एका जनार्दनीं विटे जोडियेले पाय गे ॥४॥"
},{
    "initial":"गौळणीचा थाट निघाला मथुरे हाटालागीं । तें देखोनि जगदीश धांवला गोप घेऊनी वेंगी ॥",
    "fullAbhang":"गौळणीचा थाट निघाला मथुरे हाटालागीं । तें देखोनि जगदीश धांवला गोप घेऊनी वेंगी ॥१॥ कान्हया सरसर परता नको आरुता येऊं । तुझा संग झालिया मग मी घरा कैसी जाऊं ॥२॥ सासुरवासिनी आम्ही  गौळणी जाऊं दे रे हरि । बहु वेळ लागतां सासु सासरे कोपतील घरीं ॥३॥ आम्ही बहुजणी तूं येकला शारंगपाणी दिससी येथें । हृदयमंदिरीं ठेऊनि तूं तें जाऊं मथुरा पंथें ॥४॥ एका जनार्दनीं ब्रह्मवादिनी गोपीया बरवंटा । कृष्णपदीं त्या लीन झाल्या पूर्णपणें तन्निष्ठा ॥५॥"
},
{
    "initial":"सावळां देखिला नंदाचा । तेणे आनंदाचा पूर आला ॥",
    "fullAbhang":"सावळां देखिला नंदाचा । तेणे आनंदाचा पूर आला ॥१॥ काळी घोंगडी हातामध्यें काठी । चारितो यमुनातटीं गोंधनें तो ॥२॥ एका जनार्दनीं सावळां श्रीकृष्ण । गौळणी तल्लीन पहातां होती ॥३॥"
},
{
    "initial":"पाहिला नंदाचा नंदन । तेणें वेधियलें मन ॥१॥ मोरमुकुट पीतांबर । काळ्या घोंगडीचा भार ॥",
    "fullAbhang":"पाहिला नंदाचा नंदन । तेणें वेधियलें मन ॥१॥ मोरमुकुट पीतांबर । काळ्या घोंगडीचा भार ॥२॥ गोंधनें चारी आनंदे नाचत । करी काला दहीभात ॥३॥ एका जनार्दनीं लडीवाळ बाळ तान्हा । गोपाळांशीं कान्हा खेळे कुंजवना ॥४॥"
},{
    "initial":"आल्या आल्या पांच गौळणी । पांच रंगाचे शृंगार करुनी ॥",
    "fullAbhang":"आल्या आल्या पांच गौळणी । पांच रंगाचे शृंगार करुनी ॥धृ॥ पहिली गौळण रंग सफेत । जशी चंद्राची ज्योत । गगनी चांदणी लखलखीत । ऐका तिची मात । मंथन करीत होती दारांत । धरुन कृष्णाचा हात । ऐशा आल्या पांच गौळणी ॥१॥ दुसरी गौळण भाळीभोळी । रंग हळदीहुन पिवळी । पिवळा पितांबर नेसुन आली । अंगीं बुट्टेदार चोळी । एक लहान तनु उमर कवळी । जशी चाफ्याची कळी । ऐशा आल्या पांच गौळणी ॥२॥ तिसरी गौळण रंग काळा । नेसुन चंद्रकाळा । काळे काजल लेऊन डोळां । रंग तिचा सांवळा । काळीं गरसोळी लेऊन गळां । आली राजस बाळा  ऐशा आल्या पांच गौळनी ॥३॥ चवथी गौळण रंग लाल । लाल लालही लाल । कपाळी कुंकुम चिरी लाल । भांगीं भरुन गुलाल । मुखीं विडा रंग लाल । जसे डांळिबीचे फुल । ऐशा आल्या पांच गौळणी ॥४॥ पांचवीं गौळण हिरवा रंग । अवघ्या झाल्या दंग । हिरव्या कांकणांचा पहा रंग । जसें आरशींत जडलें भिंग । फुगडी खेळतां कृष्णसंग । एकनाथ अभंग । ऐशा आला पांच गौळणी ॥५॥"
},
{
    "initial":"विष्णुमूर्ति चतुर्भुज शंकचक्र हातीं । गदा पद्म वनमाळा शोभती ॥",
    "fullAbhang":" विष्णुमूर्ति चतुर्भुज शंकचक्र हातीं । गदा पद्म वनमाळा शोभती ॥१॥ गाई गोपाळ सवंगडे वनां । घेउनियां जाय खेळें नंदाचा कान्हा ॥२॥ विटीदांडू चेंडू लगोरी नानापरी । खेळ मांडियेला यमुनेचें तीरीं ॥३॥ एका जनार्दनीं पाहतां तन्मय । वेधलें वो मन वृत्तिसहित माय ॥४॥"
},
{
    "initial":"कृष्णाला भुलविलें गोपीनें ॥धृ॥ यशोदे तुझा हा कान्हा राहीना ।",
    "fullAbhang":"कृष्णाला भुलविलें गोपीनें ॥धृ॥ यशोदे तुझा हा कान्हा राहीना । मी मारीन क्रोधानें ॥१॥ नंदजी तुमचा कृष्ण  लाडका । हाका मारितो मोठ्यानें ॥२॥ वेताटी घेऊनि नावेत बैसला । वांचविलें देवानें ॥३॥ एका जनार्दनीं पूर्ण कृपेनें । नाही ऐकिले मातेनें ॥४॥"
},{
    "initial":"",
    "fullAbhang":"देहुडा चरणीं वाजवितो वेणु । गोपिकारमणु स्वामी माझा ।।१।। देखिला गे माये यमुनेचें तीरीं । हात खांद्यावरीं राधिकेच्या ।।धृ।। गुंजावर्ण डोळे शिरीं बाबर झोटी । मयुर पिच्छ वेष्टी शोभतसे ।।३।। सगुण मेघःश्याम लावण्य सुंदर । नामया दातार केशवराज ।।४।।"
},
{
    "initial":"",
    "fullAbhang":"गौळणी ठकविल्या । गौळणी ठकविल्या । एक एक संगतीनें । मराठि कानडीया । एक मुसलमानी । कोंकणी गुजरणी । अशा पांचीजणी गौळणी ठकविल्या ।।धृ।। गौळणी सुंदरी । गौळणी सुंदरी । गेल्या यमुनेतीरी । वस्त्रें फेडुनियां स्नान करिती नारी । गोविंदाने वस्त्रे नेली कळंबावरी । स्नान करोनिया त्या आल्या बाहेरी ।।२।। लडोबा गोविंदा । लडोबा गोविंदा । निरवाणी आज । आडचाल्लो पडचाल्लो । शीर फोड्या न कोडो । मारी कन्हय्या । पानी खेळ्या न खेळो ।।३।। देख रे कन्हय्या । देख रे कन्हय्या । मैं इज्जतकी बडी । कदम पकडूंगी । मैयां कूटोजुडी । मेरी चुनरी दे । मेरी ले दुल्लडी ।।४।। देवकी नंदना । देवकी नंदना । तूं ऐक श्रीपती । उघडी हिंवाची तुज विनवुं किती । पायां पडत्यें बा । मी येत्यें काकुळती । माझी साडी दे । घे नाकाचें मोतीं ।।५।। पावगा दाताला । पावगा दाताला । तूं नंदाचा झिलो । मांका फडको दी । मि हिवानं मेलो । घे माझो कोयतो । देवा पाया पडलों ।। ६।। ज्योरे माधवजी । ज्योरे माधवजी । मै शरण थई तनका काकैपी । बाप दयाळ तूंही । मारी साडी आपो । हातणी ले कंकणी ।।७।। इतुकें ऐकोनी । इतकें ऐकोनी । देव बोले हासुनी । सुर्या दंडवत करा कर जोडुनी । नामा विनवितो । म्हणे शारंगपाणी । गौळ्या ऐकू तूं । धन्य तुझी करणी ।।८।।"
},
{
    "initial":"",
    "fullAbhang":"मस्तकीं ठेवोनियां डेरा । करुं निघाली विकरा । साच करीतसे पुकारा । म्हणे गोविंद घ्यावो ।।धृ।। बोल बोलती आबळा । तंव त्या हांसती सकळा । मुखीं पडियेला चाळा । तो गोपाळाचा ।।२।। दहीं म्हणावेंसें ठेलें । वाचे गोविंद पैं आलें । चित्त चैतन्य रंगलें । कान्हु चरणीं बाई वो ।।३।। उन्नतीये बोलती नेती । चालता गजगती । कान्हु वांचुनी चित्तीं । आणीक नेणें बाई वो ।।४।। जाऊनियां बळीच्या द्वारां । त्रिपांड केली वसुंधरा । कैसा सामावला तुमच्या डेरा । दाखवी बाई वो ।।५।। वृद्धा गौळणी पाचारिती । आणी वो अरुता श्रीपती । कोठें गोविंदु विकीती । नाहीं देखियेला बाई वो ।।६।। श्रीरंगी रंगला जीवु । म्हणे घ्यावो हा माधवु । बरवा रमापती गौरवु । साच आणियेला कैसा ।।७।। बाळा भरूनियां बाळा । देखें श्रीरंगु सांवळा । वेधी वेधल्या सकळां । गोपी गोविंदासवें ।।८।। गोविंद गोविंद म्हणा वाचें । गोविंद स्मरण करा साचे । दोष हरती जन्माचे । छंद लागला तयाचा ||९|| नामया स्वामी हो मुरारी | मज पाहतां अभ्यंतरी । रोखी व्यापिलें निर्धारीं । मनुष्यपण ।।१०।।"
},
{
    "initial":"",
    "fullAbhang":"गड्यांनो राजा कीं रे झाला । कृष्ण सिंहासनीं बैसला ।।धृ।। पांवा मोहरी घोंगडी । आम्ही खेळू यमुने थडीं । नाचा पाउला देहुडी । कृष्ण आमुचा कीं रे गडी ।।२।। खेळूं हुतुतु हुंबरी । थडक हाणों टिरीवरी ।  आतां चालिला दळभारी । आमचे यशोदेचा हरी ।।३।। कुस्ती खेळतां कासाविसी । शेंबुड खरकटें नाकासी । कडे घेऊं सावकासी । आतां बहु भितो यासी ।।४।। आम्ही तुम्ही सवें जाऊं । गाई वळावया जाऊं । त्याचे मानेंत बुक्या देऊं । जवळी जावयासी भिऊं ।।५।। नामा म्हणे चला जाऊं । हात जोडोनि उभे राहूं  पाया पडून मागून घेऊं । जनींवनीं तोचि कृष्णची ध्याऊं ।।६।।"
}]
